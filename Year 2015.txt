Radikálna premena Číny
sken
Tlač, Dátum vydania:  17. 12. 2015 0:00:00, Zdroj:  Magazín Pravdy, Autor:  Lenka Buchláková, Relácia:  2015, Periodicita:  Týždenne, Vydavateľ:  OUR MEDIA SR a.s., Operátor:  OUR MEDIA SR a.s., Krajina zdroja:  SK, AVE:
5 033 €, Predané: 26 797, Vytlačené:  8 000, Oblasť:  96121 mm²
Čínsky prezident Si Ťin–pching mení doterajšie smerovanie Číny. Za jeho vlády začína druhá najväčšia ekonomika sveta postupne meniť štruktúru ekonomiky. Z hospodárstva orientovaného na export sa zameriava viac na západný model, kde hlavným motorom ekonomiky sú spotrebitelia.

„Čína už dávno nie je krajinou s lacnou pracovnou silou. Priemerný plat vo výrobe je aktuálne zhruba 600 eur mesačne. Teraz sme v Číne svedkami štandardnej transformácie ekonomiky. Najprv dáte ľuďom prácu a vyvážate. Ako bohatne spoločnosť, tak menej vyvážate a posilňujete domácu spotrebu,“ vysvetlil investičný stratég spoločnosti BBI Jaroslav Brzoň.
Mzdy v krajine dynamicky rastú už niekoľko rokov. Od roku 2001 rástli mzdy priemerne 12–percentným tempom ročne. Za ostatnú dekádu v dolárovom vyjadrení vo výrobe rástli o 400 percent. „Čína sa nemôže donekonečna spoliehať na  exporty postavené na lacnej pracovnej sile a nízkej pridanej hodnote do vyspelých ekonomík a na výstavbu infraštruktúry,“ povedal analytik J&T Banky Stanislav Pánis.

Geopolitické rozširovanie moci

Za vlády prezidenta Si Ťin–pchinga Čína zvyšuje svoje investičné aktivity v Európe. Najnovšie sa aj Slovensko spoločne so susednou Českou republikou dostávajú čoraz viac na čínsku investičnú mapu, z čoho môže najbližšie roky profi tovať celý región strednej a východnej Európy. Kým za posledných desať rokov investovali čínske firmy na Slovensku približne 40 miliónov eur, len za tento rok by túto sumu mali niekoľkonásobne prevýšiť. V Česku investovali tento rok už vyše 370 miliónov eur. Viac priamych zahraničných investícií z Číny vytvára predpoklady pre zrýchlený ekonomický rast, tvorbu pracovných miest, rast životnej úrovne, technologický pokrok či rast konkurencieschopnosti. Zároveň veľký a rastúci čínsky trh vytvára obrovský potenciál pre európskych exportérov. Pre mnohých z nich sa Čína môže časom stať najdôležitejším trhom.
James A. Dorn, viceprezident Cato inštitútu vo Washingtone, pre Pravdu povedal, že Čína sa týmito krokmi snaží rozširovať svoju geopolitickú moc. A to aj v čase, keď tamojšia ekonomika tento rok dosiahne najnižší rast za ostatných
25 rokov. „Tempo rastu čínskej ekonomiky odhadujem v tomto roku skôr bližšie k piatim percentám ako k odhadovaným siedmim. Tamojšia vláda však vie, že rast hospodárstva je zásadný pre sociálnu harmóniu. V Číne bude pokračovať liberalizácia domáceho trhu, ako aj investície v Európe, a preto má potenciál stať sa najväčšou ekonomikou sveta,“ povedal Dorn.
V tomto roku sa má zároveň v Číne vytvoriť vyše desať miliónov nových pracovných miest. Miera nezamestnanosti nemá prekročiť úroveň 4,5 percenta. Čínska vláda tiež vyhlásila vojnu korupcii. Ďalšou prioritou sú opatrenia proti znečisťovaniu životného prostredia. Peking chce znížiť závislosť krajiny od uhlia a obmedziť škodlivé emisie.
Podľa najnovšej štúdie Rhodium Group and the Mercator Institute for China Studies bola výška čínskych investícií v EÚ pred rokom 2000 takmer nulová. Od začiatku nového milénia až do minulého roka investovali Číňania v únii 46 miliárd eur, najviac – takmer 7 miliárd eur – v Nemecku. Na porovnanie, na Slovensku za rovnaké obdobie podľa štúdie investovali čínski investori okolo 40 miliónov eur. V 28 členských krajinách investovalo od roku 2000 až do roku 2014 vyše tisíc čínskych firiem.

Jüan mieri do elitného klubu

Čína takisto od začiatku roka 2015 znížila dane a poplatky pre podnikateľov o 40 miliárd jüanov ročne. Od januára
2015 vláda zrušila 42 administratívnych poplatkov a 12 poplatkov na registráciu podnikania. Zrušenie týchto poplatkov má zmierniť záťaž pre malé podniky. Firmy s mesačnými tržbami menšími ako 30–tisíc jüanov budú na tri roky oslobodené od ďalších piatich dodatočných poplatkov. Čínska vláda tvrdí, že sa chce zamerať aj na cenové reformy, aby podporila konkurenciu v energetickom a dopravnom sektore aj v oblasti životného prostredia.
Aktuálne je počet čínskych iniciatív veľký. Čína napríklad spustila vlani štyri významné projekty, od ktorých si sľubuje zaistenie výrazne rozšírenej pozície v oblasti globálneho obchodu a financií. V spolupráci s Ruskom, Brazíliou, Indiou a Juhoafrickou republikou založila Čína Novú rozvojovú banku (New Development Bank, NDB), ktorá bude mať sídlo v Šanghaji. V Pekingu zase sídli Nová ázijská infraštruktúrna banka, ktorá má pomôcť financovať dopravné projekty v celom regióne. Plán Nová hodvábna cesta sa snaží zase prepojiť Čínu s ekonomikami východnej, južnej a Strednej Ázie a Európy cez rozšírenie železničnej, diaľničnej, energetickej a optickej dátovej siete. Nový projekt Námorná hodvábna cesta si zase kladie za cieľ podporiť námorný obchod vo východnej Ázii a v Indickom oceáne.
Podľa štúdie britského hospodárskeho inštitútu CEBR by Čína mala do roku 2028 zosadiť Spojené štáty americké z čela najvplyvnejších štátov sveta a umocniť si geopolitický vplyv. „Veľa európskych krajín vníma Čínu ako kľúč k silnejšiemu domácemu rastu. Africkí predstavitelia považujú Čínu za nového nenahraditeľného rastového partnera pre svoje štáty, najmä v oblasti infraštruktúry a rozvoja podnikania. Podobne i ekonomickí stratégovia a podnikateľskí lídri v Latinskej Amerike dnes vzhliadajú k Číne prinajmenšom rovnako ako k USA. Čína s Japonskom podnikajú po napätom období kroky k zlepšeniu vzájomných vzťahov. A dokonca i Rusko sa nedávno priklonilo k Číne a nadviazalo s ňou tesnejšie vzťahy na mnohých frontoch, napríklad v energetike a doprave,“ povedal nedávno profesor na Kolumbijskej univerzite Jeffrey D. Sachs.
Druhá najväčšia ekonomika sveta pritom v decembri tohto roka dosiahla veľké politické víťazstvo. Medzinárodný menový fond potvrdil zaradenie čínskej meny jüan do koša hlavných svetových mien najneskôr od októbra 2016. V elitnom klube sa už dnes nachádza americký dolár, euro, japonský jen a britská libra. Veľký politický úspech premení Čína na ekonomický až po tom, čo jüan začnú ako svetovú rezervnú menu používať aj súkromné banky, nielen Medzinárodný menový fond.


FOTO: PROFIMEDIA, SCHUTTERSTOCK - Za vlády prezidenta Si Ťin–pchinga Čína zvyšuje svoje investičné aktivity v Európe.



Peking priblížil svoje očakávania k realite
sken
Tlač, Dátum vydania:  3. 11. 2015 0:00:00, Zdroj:  SME, Autor:  Karin Janáčová, Relácia:  Ekonomika, Periodicita: Denne, Vydavateľ:  Petit Press a.s., Operátor:  Petit Press a.s., Krajina zdroja:  SK, AVE:  3 015 €, Predané:  22 400, Vytlačené:  69 098, Čtenost:  253 000, Oblasť:  26678 mm²
Čínska firma predstavila konkurenta Airbusu. Môže to pomôcť ekonomike krajiny.

BRATISLAVA, PEKING. Zreálnenie rastu ekonomiky – rast 6,53 percenta namiesto súčasných siedmich – z úst najvyššie postaveného zástupcu štátu na pôde Číny nie je bežné. Čínsky premiér Li Kche-čchiang tak Čínu pripravuje na najslabšie výsledky v novom päťročnom období za posledných tridsať rokov, keď bol medziročný rast na úrovni desať percent.
Strana zvolila aj iný prístup k tomu, ako odkomunikovať svoje plány v zahraničí. Poverila tým národnú tlačovú agentúru
Sin-chua, ktorá jej robí posla skreslených informácií.
Tentoraz dostali iné zadanie a do éteru sa dostala hravá pesnička o päťročnici s názvom š' san wu, kde dostal malú úlohu aj prezident Si Ťin-pching. „Ak chceš vedieť, čo Čína urobí, radšej si vypočuj našu pesničku š' san wu,“ pozýva divákov na prezretie.

Bude to menej

Čínsky  premiér  a  prezident  zorganizovali  stranícky  panel,  na  ktorom  preberali  stratégiu  krátkodobého,  ale  aj dlhodobého ekonomického rastu.
„Krajina  potrebuje  medziročný  rast  6,53  percenta  v  nadchádzajúcich  piatich  rokoch,  ak  chceme  dosiahnuť prosperujúcu spoločnosť,“ adresoval na zasadnutí premiér Li. Tým má na mysli zaručiť neustále sa zvyšujúcu životnú úroveň obyvateľov. Li to chce dosiahnuť tak, že ekonomiku presmeruje od výroby na služby a novovznikajúce odvetvia. Nezávislí ekonómovia si však myslia, že skutočné hodnoty budú v rozpätí piatich až šiestich percent.
Čísla vypovedajú aj o náraste ceny práce, riešením by mohlo byť aj zvýšenie domáceho dopytu a znovuobnovenie dôvery v kvalitné výrobky z Číny.
Peking sa vo svojom novom pláne snaží nájsť aj nové využitie pre staré odvetvia. Medzi ne patrí aj projekt Hodvábna cesta, ktorý by mal infraštrukturálne prepojiť obchodné centrá sveta. Na jeho uskutočnenie založili investičnú banku, do ktorej sa už prihlásili Nemecko či Veľká Británia. To by čínskej produkcii značne pomohlo proti plynulému poklesu celkového objemu produkcie a nasmerovalo financie do krajiny.

Konkurencia Airbusu

Jedným z technologických projektov, ktoré budú formovať ekonomiku Číny v nadchádzajúcich rokoch, je nepochybne aj vývoj vlastnej vzdušnej dopravy. Firma COMAC (čínska komerčná obchodná letecká spoločnosť) predstavila 2. novembra v Šangaji svoje veľkokapacitné lietadlo pre 168 cestujúcich, ktoré má konkurovať európskemu Airbusu a americkému Boeingu.
Odhady Boeingu ukazujú, že čínska vzdušná flotila bude v nadchádzajúcich dvoch dekádach potrebovať až 5580 lietadiel v hodnote 780 miliárd dolárov. COMAC už teraz získal 517 objednávok. Do prevádzky by lietadlo malo byť zaradené v roku 2019.

Zaujímavé pre investorov 
Premiér Li tiež varuje, že by centrálna banka nemala uvoľniť do obehu viac peňazí, aby predchádzala priamemu nákupu aktív v americkom či japonskom štýle.
Chce tak znížiť likviditu a zastaviť najhoršiu expanziu za niekoľko posledných rokov. Momentálny rast 6,9 percenta je dostatočný na to, aby pritiahol investorov, pretože úroky sú stále podstatne nižšie než nominálny rast.
©SME

***

Krajina potrebuje medziročný rast 6,53 percenta v nadchádzajúcich piatich rokoch, ak chceme dosiahnuť prosperujúcu spoločnosť. Li Keqiang, čínsky premiér


REPROFOTO–SME - Si Ťin-pching podporil päťročnicu aj virálne.
 
Peking zreálnil svoje očakávania
Online, Dátum vydania:  2. 11. 2015 0:00:00, Zdroj:  sme.sk, Autor:  Karin Janáčová, Relácia:  Ekonomika / Svet, Periodicita:  Denne, Vydavateľ:  Petit Press a.s., Operátor:  Petit Press a.s., Krajina zdroja:  SK, Celková návštevnosť:
25 045 580
Čínska firma predstavila konkurenta Airbusu. Môže to pomôcť ekonomike krajiny. Čínska firma predstavila konkurenta Airbusu. Môže to pomôcť ekonomike krajiny.
PEKING, BRATISLAVA. Zreálnenie rastu ekonomiky – rast 6,53 percenta namiesto súčasných siedmich – z úst najvyššie postaveného zástupcu štátu na pôde Číny nie je bežné. Li Kche-čchiang tak Čínu pripravuje na najslabšie výsledky v novom päťročnom období za posledných tridsať rokov, keď bol medziročný rast na úrovni desať percent.

Strana zvolila aj iný prístup k tomu, ako odkomunikovať svoje plány v zahraničí. Poverila tým národnú tlačovú agentúru
Sin-chua, ktorá jej robí posla skreslených informácií.

Tentoraz dostali iné zadanie a do éteru sa dostala hravá pesnička o päťročnici s názvom š' san wu, kde dostal malú úlohu aj prezident Si Ťin-pching „Ak chceš vedieť, čo Čína urobí, radšej si vypočuj našu pesničku š' san wu,“ pozýva divákov na prezretie. Bude to menej

Čínsky premiér Li Kche-čchiang a prezident Si Ťin-pching zorganizovali stranícky panel, na ktorom preberali stratégiu krátkodobého, ale aj dlhodobého ekonomického rastu. 

„Krajina potrebuje medziročný rast 6,53 percenta v nadchádzajúcich piatich rokoch, ak chceme dosiahnuť prosperujúcu spoločnosť,“ adresoval na zasadnutí Li. Tým má na mysli zaručiť neustále sa zvyšujúcu životnú úroveň obyvateľov.

Čínsky premiér to chce dosiahnuť tak, že ekonomiku presmeruje od výroby na služby a novovznikajúce odvetvia. Nezávislí ekonómovia si však myslia, že skutočné hodnoty budú v rozpätí piatich až šiestich percent.

Čísla vypovedajú aj o náraste ceny práce, riešením by mohlo byť aj zvýšenie domáceho dopytu a znovuobnovenie dôvery v kvalitné výrobky z Číny.

Peking sa vo svojom novom pláne snaží nájsť aj nové využitie pre staré odvetvia. Medzi ne patrí aj projekt Hodvábna cesta, ktorý by mal infraštrukturálne prepojiť obchodné centrá sveta.

Na jeho uskutočnenie založili investičnú banku, do ktorej sa už prihlásili Nemecko či Veľká Británia. To by čínskej produkcii značne pomohlo proti plynulému poklesu celkového objemu produkcie a nasmerovalo financie do krajiny. Konkurencia Airbusu

Jedným z technologických projektov, ktoré budú formovať ekonomiku Číny v nadchádzajúcich rokoch, je nepochybne aj vývoj vlastnej vzdušnej dopravy. Firma COMAC (čínska komerčná obchodná letecká spoločnosť) predstavila 2. novembra v Šangaji svoje veľkokapacitné lietadlo pre 168 cestujúcich, ktoré má konkurovať európskemu Airbusu a americkému Boeingu.

Odhady Boeingu ukazujú, že čínska vzdušná flotila bude v nadchádzajúcich dvoch dekádach potrebovať až 5580 lietadiel v hodnote 780 miliárd dolárov. COMAC už teraz získal 517 objednávok. Do prevádzky by lietadlo malo byť zaradené v roku 2019. Zaujímavé pre investorov

Premiér Li tiež varuje, že by centrálna banka nemala uvoľniť do obehu viac peňazí, aby predchádzala priamemu nákupu aktív v americkom či japonskom štýle. Chce tak znížiť likviditu a zastaviť najhoršiu expanziu za niekoľko posledných rokov.

Momentálny rast 6,9 percenta je dostatočný na to, aby pritiahol investorov, pretože úroky sú stále podstatne nižšie než nominálny rast.

To dokazuje aj tajpejský fond Jüan-Tcha, ktorý investuje do dlhodobých projektov vo viacerých sektoroch so stabilnou rentabilitou. Za tento rok získal na dividendách a zhodnotení 25 percent.

Čína čoskoro zverejní takzvanú negatívnu listinu, v ktorej budú uvedené sektory zatvorené zahraničným investíciám.







Čína si zaslúži slušnú večeru, nie hamburger
sken
Tlač, Dátum vydania:  22. 9. 2015 0:00:00, Zdroj:  Denník N, Autor:  JÁN ŽILINSKÝ, Relácia:  Publicistika, Periodicita: Denne, Vydavateľ:  N Press, s.r.o., Operátor:  N Press, s.r.o., Krajina zdroja:  SK, AVE:  1 658 €, Vytlačené:  13 000, Čtenost:  142 000, Oblasť: 92574 mm²
K Pekingu by mal Západ pristupovať ako k partnerovi. Viackrát sa snažil správať užitočne, je chyba brániť mu v tom

Prezident Si Ťing-pching je tento týždeň na návšteve USA. Práve v čase, keď sú vzťahy medzi Washingtonom a Pekingom chladné. Napriek nízkej vzájomnej dôvere sa dá očakávať, že prezident Obama sa bude držať obvyklej línie: Čína je vítaná pri spolupráci v rámci existujúcich organizácií a inštitúcií.
Lenže rétorika vyzývajúca na väčšiu spoluúčasť bude znieť čínskym predstaviteľom horko. V skutočnosti má Čína neprimerane malé zastúpenie v Medzinárodnom menovom fonde – americký kongres blokuje reformu, ktorá by hlasovacie právo zrovnoprávnila podľa aktuálneho ekonomického výkonu jednotlivých členov – a bude teda skúšať čoraz viac vlastných iniciatív. Príkladom je novozaložená Ázijská investičná a rozvojová banka.
Viaceré európske krajiny, vrátane Poľska, sa stávajú zakladajúcimi členmi tejto novej inštitúcie. Väčšina európskych ministrov financií pochopila, že Ázia potrebuje viac investícií a nie je nič zlé na tom, ak Čína zakladá nové inštitúcie, ktoré môžu (ak bude vôľa na oboch stranách) byť užitočným doplnkom k dnešnému systému.

PRACOVAŤ SPOLOČNE A SPOLOČNE VYTVÁRAŤ PRAVIDLÁ

Keď Peking rozbiehal svoju snahu o založenie novej nadnárodnej banky, časť Obamovej administratívy sa aktívne snažila zablokovať účasť svojich spojencov (Veľkej Británie, Austrálie a ďalších) na tejto novej iniciatíve. Británia, Rakúsko a ďalšie štáty Európskej únie tento nový čínsky projekt napriek tlaku nakoniec podporili. Vďaka tomuto strategickému rozhodnutiu budú mať v novej banke Európania spoločne takmer toľko hlasov, ako bude mať samotná Čína.
Ak novú čínsku banku Svetová banka a Medzinárodný menový fond pochopia ako budíček, bude to dobré pre všetkých. Súťaž je vo všeobecnosti pozitívny impulz a azda povzbudí ostatné medzinárodné inštitúcie, aby aktívne hľadali oblasti, kde môžu ostať užitočnými. (Nie je to jednoduchý proces, veď boli vytvorené pre časy, ktoré sa veľmi nepodobajú na svet v roku 2015.)

PRIMERANÝ VPLYV, PRIMERANÉ POVINNOSTI

Z Číny sa stáva ekonomická veľmoc. Je preto legitímne pýtať sa, či jej podiel na riešení regionálnych a svetových problémov je primeraný jej rastúcemu bohatstvu a jej možnostiam.
Viac než desať rokov sa politici vo Washingtone sťažovali, že je Čína „do seba príliš zahľadená“. Upozorňovali, že nie je dosť zodpovedná, že koná sebecky a nedokáže konštruktívne spolupracovať. Prevažujúce želanie znelo: keby len Čína niesla viac zodpovednosti za chod globálneho ekonomického systému.
Medzi niektorými pozorovateľmi a akademikmi sa objavovali obavy, že Čína by mohla prísť s alternatívnym usporiadaním. Iní zas zdôrazňovali, že je spravodlivé, aby sa stala užitočným účastníkom medzinárodných vzťahov a mala by teda znášať náklady nadnárodných programov (rozvojová pomoc, ochrana klímy atď.) Nedávno Angela Merkelová povedala, že aj keby krajiny G7 zajtra prestali produkovať emisie CO2, nestačilo by to na vyriešenie problému s klímou. Rozvíjajúce sa krajiny, ako napríklad Čína, musia k riešeniu prispieť tiež. Podobné vyhlásenia ukazujú, že niektorí západní lídri stále veria, že Čína a Západ dokážu spolupracovať. Práve to je cesta správnym smerom.
Lenže záujmy protekcionistov sú silné, čo komplikuje konštruktívny prístup. Vždy je jednoduchšie odmietnuť súťažiť s Čínou a šíriť dezinformácie a klebety o možných rizikách kontaktu s Čínou a inými rastúcimi krajinami. Triezvejší pohľad pritom ukazuje rôzne situácie, keď sa Čína správala ako štandardný a zodpovedný partner.

PARTNER ALEBO NEZÁVISLÝ HRÁČ?

V  uplynulých  rokoch  začala  Čína  využívať  svoju  rastúcu  silu  spôsobom,  ktorý  jej  západní  partneri  často  vítali. Pomáhala  napríklad s bojom  proti  somálskym  pirátom v Adenskom zálive. V Afrike otvorila kliniky, keď vypukla epidémia eboly.
Minulý november zas súhlasila s obmedzením znečisťovania a vypúšťania emisií, ktoré sprevádzali jej hospodársky rast.
Pred pár dňami bol zverejnený plán, podľa ktorého sa firma Sinomach bude podieľať na stavbe železnice z južnej
Kalifornie do Las Vegas.
Silný vplyv  centrálnej vlády  dopĺňa  čoraz  energickejší súkromný sektor. Čínske firmy stavajú metro v Teheráne, vysokorýchlostnú železnicu spájajúcu saudskoarabské sväté mestá a prístavy v Egypte.
Na výstavbe infraštruktúry v strednej Ázii (tento veľký projekt sa volá Hodvábna cesta a v nasledujúcich rokoch o ňom budeme veľa počuť) budú spolupracovať tak štátom vlastnené, ako aj súkromné spoločnosti.
Alibaba Group, veľká skupina zaoberajúca sa internetovým obchodom, prilákala investorov na americkom akciovom trhu a má už zákazníkov aj na Slovensku. Firma Huawei minulý rok získala 872 patentov, takmer toľko ako napríklad Boeing. Čínske firmy zvykli západné inovácie kopírovať – v budúcnosti sa od čínskych spoločností bude učiť veľa európskych a amerických výrobcov.

SÚ NÁZORY ZASEKNUTÉ V MINULOSTI?

Čína sa v uplynulých rokoch výrazne zmenila, no názory na ňu sa za posledné desaťročie veľmi nie. Mala vždy množstvo kritikov, ktorým sa nepáčila jej domáca politika. Dnes je v móde útočiť na Čínu pre jej aktivity v zahraničí. Investície v Afrike vraj pomáhajú skorumpovaným režimom a budovanie umelých ostrovov v Juhočínskom mori viedlo k nárastu napätia so susednými štátmi.
Sebavedomá Čína pravdepodobne zvýši napätie v regióne, ale menej spolupráce s ňou nie je ani racionálne, ani etické riešenie. Naopak, arogantné konanie dá za pravdu tým vojenským a politickým predstaviteľom tvrdej línie v čínskej vládnucej strane, ktorí veria, že sa Američania aktívne snažia poškodiť čínsky hospodársky rast. Časť čínskych lídrov navyše verí, že čínsky hospodársky a politický systém je nadradený západnej verzii kapitalizmu.
Pritom početná skupina tamojších lídrov sa prejavuje umiernene, uprednostňuje postupný a pokojný vzostup.
Ako raz povedal bývalý premiér Singapuru: „Čína chce byť Čínou a aby ju tak aj akceptovali, nie len ako čestného člena Západu. Číňania budú chcieť toto storočie prežívať ako rovnoprávni so Spojenými štátmi.” Naozaj, Čína neútočí na existujúci poriadok ekonomických inštitúcií, ale chce, aby bolo jej hlas počuť.
Preto je odsúdeniahodné, že niektorí americkí kandidáti na prezidenta ochotne urazia partnera len preto, aby si zvýšili preferencie. Donald Trump v auguste povedal, že prezident Si by mal počas návštevy dostať hamburger a nie oficiálnu večeru. Scott Walker vyzval Obamu, aby plánovanú návštevu čínskeho prezidenta zrušil. Pokračovať nepriateľským tónom, ako chce časť Republikánskej strany, by bolo kolosálnou chybou.

***

Z Číny sa stáva ekonomická veľmoc. Je preto legitímne pýtať sa, či jej podiel na riešení regionálnych a svetových problémov je primeraný jej rastúcemu bohatstvu a jej možnostiam.


JÁN ŽILINSKÝ pôsobí na Peterson Institute for International Economics
FOTO – TASR/AP -




Čínsky drak v strednej Európe
sken
Tlač, Dátum vydania:  14. 9. 2015 0:00:00, Zdroj:  Pravda, Autor:  Lenka Buchláková, Jozef Sedlák, Relácia:  Titulná strana, Periodicita:  Denne, Vydavateľ:  OUR MEDIA SR a.s., Operátor:  OUR MEDIA SR a.s., Krajina zdroja:  SK, AVE:
9 720 €, Predané: 24 096, Vytlačené:  66 653, Čtenost:  270 000, Oblasť: 100584 mm² Slovensko a Česko sa čoraz viac dostávajú na čínsku investičnú mapu

Bratislava Čína za posledné dva roky zvyšuje svoje investičné aktivity v Európe. Najnovšie sa aj Slovensko spoločne so susednou Českou republikou dostáva čoraz viac na čínsku investičnú mapu, z čoho môže najbližšie roky profitovať celý región strednej a východnej Európy.
Kým za posledných desať rokov investovali čínske firmy na Slovensku približne 40 miliónov eur, len za tento rok by túto sumu mali niekoľkonásobne prevýšiť. V Česku investovali tento rok už viac ako 370 miliónov eur.
Viac priamych zahraničných investícií z Číny vytvára predpoklady pre zrýchlený ekonomický rast, tvorbu pracovných miest, rast životnej úrovne, technologický pokrok či rast konkurencieschopnosti. Zároveň veľký a rastúci čínsky trh vytvára obrovský potenciál pre európskych exportérov. Pre mnohých z nich sa Čína môže stať časom najdôležitejším trhom.
James A. Dorn, viceprezident Cato inštitútu vo Washingtone, pre Pravdu povedal, že Čína sa týmito krokmi snaží rozširovať svoju geopolitickú moc. A to aj v čase, keď tamojšia ekonomika tento rok dosiahne najnižší rast za ostatných
25 rokov.

Pokračovanie – s. 8Čínsky drak v strednej Európe

Dokončenie – s. 1

„Tempo rastu čínskej ekonomiky odhadujem v tomto roku skôr bližšie k piatim percentám ako odhadovaným siedmim. Tamojšia vláda ale vie, že rast hospodárstva je zásadný pre sociálnu harmóniu. V Číne bude pokračovať liberalizácia domáceho trhu, ako aj jej investície v Európe, a preto má potenciál stať sa najväčšou ekonomikou sveta,“ povedal Dorn.
Vlani napríklad prišli na Slovensko čínske firmy CSR Corporation a CASIC Hiwing Aviation General Equipment, pôsobiace v automobilovom priemysle, ktoré chcú v krajine investovať približne 110 miliónov eur, čo vytvorí viac ako tisíc pracovných miest. Najnovšie šanghajská firma China Energy Company Limited (CEFC) má postupne získať v J&T 30–percentný podiel v hodnote približne 700 miliónov eur. Svoje pôsobenie rozširuje aj v českom Pivovare Lobkowicz, vo futbalovom klube Slavia, v českej leteckej spoločnosti Travel Service a stala sa aj strategickým partnerom v českých médiách v spoločnosti Médea Group a vo vydavateľstve Empresa Media. Empresa je vlastníkom TV Barrandov. Kúpili aj Martinský palác na Hradčianskom námestí a bývalé budovy Živnobanky v Prahe. Spolu sú to investície za viac ako desať miliárd českých korún (370 miliónov eur). K najväčším investíciám v Česku zo strany čínskych investorov zatiaľ patrila výroba LCD televízorov Changhong Europe Electric u Nymburku alebo závod štátnej spoločnosti Shanghai Maling na výrobu konzervovaného mäsa v českom Teplicku.
To, že čínsky kapitál je v rozmachu aj na Slovensku, dokazuje aj zatiaľ nesplnený záujem ďalšej čínskej firmy China National Nuclear Corporation o Slovenské elektrárne. Do podniku však mieri český koncern EPH spolu s J&T, kde pôsobí aj čínsky CEFC. Najnovšiu investíciu prináša aj výrobca LED obrazoviek, čínska spoločnosť LEYARD EUROPE. Výstavbou závodu na výrobu a montáž elektrotechnických komponentov pribudne v priemyselnom parku Záborské v Prešove viac ako sto nových pracovných miest. „Aj napriek tomu, že čínska ekonomika zaznamenáva od vlaňajška mierny pokles, ich investičné projekty to neohrozuje. Naopak, dá sa očakávať, že čínske peniaze budú smerovať stále viac do krajín ako je Slovensko,“ tvrdí Investičný analytik Jaroslav Brzoň zo spoločnosti BBI.
Praha má najnovšie potenciál stať sa tranzitným miestom pre celú Európu, npretože CEFC kúpili tamojšie aerolinky Travel Service. Dohoda predpokladá, že CEFC najprv získa 10–percentný podiel, neskôr si pripíše ďalších 39,92 percenta akcií a základné imanie firmy Travel Service sa zvýši najmenej o jednu miliardu českých korún. Podľa Brzoňa bude mať vstup čínskych investorov do aeroliniek pozitívny vplyv na príliv cestujúcich do regiónu strednej Európy. Čínska spoločnosť berie vstup do spoločnosti Travel Service ako veľkú príležitosť na rozvoj svojho podnikania v Európe. „Veľmi dobre takisto vnímame nárast záujmu o Českú republiku v ázijskom regióne, a to tak zo strany investorov, ako aj turistov. V kontexte s otvorením priameho leteckého spojenia medzi Prahou a Pekingom a ďalším naším plánovaným projektom s významnou čínskou leteckou spoločnosťou neskôr chceme z pražského letiska vytvoriť pre turistov a investorov z Číny a Ázie bránu do regiónu,“ uviedol prezident CEFC Čchan Čchao–tuo. V cestovnom ruchu chcú podľa jeho slov investovať v najbližších rokoch aj na Slovensku. O konkrétnostiach zatiaľ nehovoril. Travel Service prepravuje aj slovenských dovolenkárov z Bratislavy.

V Česku kúpili pivovar, na Slovensku sa ponúka voda

Kým  dosiaľ  investovali  Číňania  skôr  v  priemysle,  najnovšie  sa  do  hľadáčika  čínskych  investorov  dostáva  aj potravinárstvo.  Zatiaľ  Číňania  urobili  prvú  veľkú  investíciu  u  susedov  v  Českej  republike,  kde  investovali  do pivovarníckeho priemyslu. CEFC  ovládla  piatu  najväčšiu českú pivovarnícku skupinu Pivovary Lobkowicz. Za 70 percent akcií zaplatili Číňania 1,9 miliardy Kč, hoci podľa pražskej burzy bola hodnota predávaných akcií 1,83 mld. Kč. Čínsky investor tak získal kontrolu nad aj na Slovensku známymi pivovarmi, ako je napríklad Černá Hora, Protivín či Uherský Brod. Pán Čchan Čchao–tuo za čínskeho investora pre české médiá vyhlásil, že Číňania majú záujem významne posilniť export českého piva do ČĽR. „Pre české pivovarníctvo je to dobrá správa, pretože čínsky trh je obrovský a české pivo má v Číne podobne ako české sklo výborné meno,“ povedal generálny riaditeľ slovenského pivovaru Steiger Vyhne Jaroslav Vysloužil. Čínsky spotrebiteľ na rozdiel od slovenského nepozná síce jednotlivé značky Pivovarov Lobkowicz, stačí mu označenie české pivo.
Pokiaľ ide o slovenské pivovary, Číňania o ne záujem, aspoň nateraz, neprejavili. Zato v nápojovom rebríčku Číňanov stojí vysoko pojem európska minerálna voda. A tu má podľa Jaroslava Vysloužila Slovensko, ako krajina so stovkami žriediel kvalitnej minerálnej vody, veľkú šancu uspieť na rýchlo sa rozvíjajúcom čínskom trhu.

Čínske investície spoja aj Slaviu a Spartu

Šanghajská firma CEFC ovládla aj najstarší český futbalový klub Slavia. Čínsky investor pritom má už desať percent akcií aj v slovensko–českej finančnej skupine J&T, ktorá zase vlastní pražskú Spartu. Vzniká tak majetkové prepojenie medzi odvekými futbalovými rivalmi práve cez čínsky kapitál. „V prípade zmieňovaného nákupu ide navyše o pomerne lukratívny biznis. Akokoľvek sa futbalovej Slavii v posledných rokoch nedarí po stránke športovej ani obchodnej, je to značka s dlhou tradíciou. K Slavii patrí aj zaujímavá nehnuteľnosť, pretože domáce zápasy hrá v najmodernejšom českom futbalovom stánku,“ povedal analytik Next Finance Jiří Cihlář.
Šanghajská firma CEFC vznikla v roku 2002, pričom má pobočky takmer po celom svete. Svoje pôsobenie rozšírila do Spojených štátov amerických, Veľkej Británie, Kanady či Ruska. V minulom roku sa vďaka tomu dostala na 342. miesto v zozname Fortune Global 500, kde sú umiestnené firmy s najväčším ročným hrubým obratom vo svete. Ide o tržby vo výške takmer 35 miliárd eur. Všetky jej firmy vo svete zamestnávajú spolu skoro 22–tisíc ľudí. Podnikajú najmä v ropnom priemysle, stavebníctve, cestovnom ruchu a vo finančníctve. V Číne patrí medzi tamojšie najvplyvnejšie firmy.

Čína aj napriek problémom napreduje 


Čínske investície prichádzajú v čase, keď čínska vláda počíta v tomto roku so zvýšenímhrubého domáceho produktu o sedem percent. To by bol však najpomalší rast čínskej ekonomiky za 25 rokov. Aj rok 2014 bol pre Peking pomerne ťažký. Vláda si vlani stanovila cieľ rastu na úrovni 7,5 percenta. V roku 2014 druhá najväčšia svetová ekonomika nakoniec vzrástla o niečo menej, keď sa HDP zvýšil o 7,4 percenta. To bol najnižší rast od roku 1990. Čínska vláda napriek tomu od minulého roka výrazne pumpuje peniaze do ekonomiky na podporu hospodárskeho rastu. Vlani tak išli peniaze napríklad na dobudovanie železničnej infraštruktúry. Snaží sa aj čoraz viac rozširovať svoje pôsobenie vo svete.
Podľa najnovšej štúdie Rhodium Group and the Mercator Institute for China Studies bola výška čínskych investícií v EÚ pred rokom 2000 takmer nulová. Od začiatku nového milénia až do minulého roka investovali Číňania v únii 46 miliárd eur, najviac, takmer sedem miliárd eur, v Nemecku. Na porovnanie, na Slovensku za rovnaké obdobie podľa štúdie investovali čínski investori okolo 40 miliónov eur. V 28 členských krajinách investovalo od roku 2000 až 2014 viac ako 1 000 čínskych firiem.
Aktuálne je počet čínskych iniciatív veľký. Čína napríklad spustila vlani štyri významné projekty, od ktorých si sľubuje zaistenie výrazne rozšírenej pozície v oblasti globálneho obchodu a financií. V spolupráci s Ruskom, Brazíliou, Indiou a Juhoafrickou republikou založila Čína Novú rozvojovú banku (New Development Bank, NDB, pozn. red.), ktorá bude mať sídlo v Šanghaji. V Pekingu zase sídli Nová ázijská infraštruktúrna banka, ktorá má pomôcť financovať dopravné projekty v celom regióne.
Plán Nová Hodvábna cesta sa snaží zase prepojiť Čínu s ekonomikami Východnej, Južnej a Strednej Ázie a Európy cez rozšírenie železničnej, diaľničnej, energetickej a optickej dátovej siete. Nový projekt „Námorná hodvábna cesta“ si zase kladie za cieľ podporiť námorný obchod vo Východnej Ázii a v Indickom oceáne.
Podľa štúdie britského hospodárskeho inštitútu CEBR by pritom Čína mala do roku 2028 zosadiť Spojené štáty americké z čela najvplyvnejších štátov sveta a umocniť si geopolitický vplyv.
„Veľa európskych krajín vníma Čínu ako kľúč k silnejšiemu domácemu rastu. Africkí predstavitelia považujú Čínu za nového rastového partnera pre svoje štáty, najmä v oblasti infraštruktúry a rozvoja podnikania. Podobne i ekonomickí stratégovia a podnikateľskí lídri v Latinskej Amerike dnes vzhliadajú k Číne prinajmenšom rovnako ako k USA. Čína s Japonskom podnikajú po napätom období kroky k zlepšeniu vzájomných vzťahov. A dokonca i Rusko sa nedávno priklonilo k Číne a nadviazalo s ňou tesnejšie vzťahy na mnohých frontoch, napríklad v energetike a doprave,“ povedal nedávno profesor na Kolumbijskej univerzite Jeffrey D. Sachs.

***

Ekonomicky najsilnejšie štáty sveta v roku 2014
Poradie Krajina Hrubý (v biliónoch domáci dolárov) produkt
1 USA 16,724
2 Čína 8,939
3 Japonsko 5,007
4 Nemecko 3,593
5 Francúzsko 2,739
6 Veľká Británia 2,649
7 Brazília 2,190
8 Rusko 2,118
9 Taliansko 2,070
10 Kanada 1,825
11 India 1,758
12 Rakúsko 1,488
13 Španielsko 1,356
14 Mexiko 1,327
15 Kórea 1,198

Ekonomicky najsilnejšie štáty sveta v roku 2028
Poradie Krajina Hrubý (v biliónoch domáci dolárov) produkt
1 Čína 33,513
2 USA 32,241
3 India 6,560
4 Japonsko 6,415
5 Brazília 5,143
6 Nemecko 4,398
7 Veľká Británia 4,305
8 Rusko 4,125
9 Mexiko 3,697
10 Kanada 3,677
11 Kórea 3,490
12 Turecko 3,461
13 Francúzsko 3,265
14 Rakúsko 3,095
15 Taliansko 2,930

” Dá sa očakávať, že čínske peniaze budú smerovať stále viac do krajín ako je Slovensko. Jaroslav Brzoň investičný analytik zo spoločnosti BBIŠanghajská firma China Energy Company Limited ! firma vznikla v roku 2002 ! pobočky má v USA, vo Veľkej Británii, v Kanade, Mexiku, Rusku, Indonézii, na Singapure, v Južnej Kórei a Japonsku ! pôsobí v oblasti financií, energetiky a priemyslu, kde sa zaoberá spracovaním, skladovaním, distribúciou a obchodovaním s ropnými, agrochemickými, petrochemickými a plynovými produktmi ! v roku 2014 ju zaradili na 342. miesto v zozname Fortune Global 500, kde sú umiestnené firmy s najväčším ročným hrubým obratom vo svete ! v roku 2014 ju tiež zaradili na 65. miesto v zozname Top 500 čínskych firiem ! v roku 2014 sa dostala v celosvetovom hodnotení medzi top
5 najvplyvnejších firiem sveta ! spoločnosť sa riadi troma hlavnými heslami: konfuciánstvo, vojenská disciplína a duch podnikania ZDROJ: CHINA ENERGY COMPANY LIMITED WEBSITE


Lenka Buchláková, Jozef Sedlák © © AUTORSKÉ PRÁVA VYHRADENÉ








Čínsky drak v strednej Európe
Online, Dátum vydania:  15. 9. 2015 0:00:00, Zdroj:  pravda.sk, Autor:  Lenka Buchláková, Pravda, Relácia:  Správy - Ekonomika, Periodicita:  Denne, Vydavateľ:  OUR MEDIA SR a.s., Operátor:  OUR MEDIA SR a.s., Krajina zdroja:  SK, Mesačná návštevnosť: 11 900 000, Celková návštevnosť: 14 689 691
Čína za posledné dva roky zvyšuje svoje investičné aktivity v Európe. Najnovšie sa aj Slovensko spoločne so susednou Českou republikou dostáva čoraz viac na čínsku investičnú mapu, z čoho môže najbližšie roky profitovať celý región strednej a východnej Európy.

Kým za posledných desať rokov investovali čínske firmy na Slovensku približne 40 miliónov eur, len za tento rok by túto sumu mali niekoľkonásobne prevýšiť. V Česku investovali tento rok už viac ako 370 miliónov eur. Viac priamych zahraničných investícií z Číny vytvára predpoklady pre zrýchlený ekonomický rast, tvorbu pracovných miest, rast životnej  úrovne,  technologický  pokrok  či  rast  konkurencieschopnosti.  Zároveň  veľký  a  rastúci  čínsky  trh  vytvára obrovský potenciál pre európskych exportérov. Pre mnohých z nich sa Čína môže stať časom najdôležitejším trhom.

James A. Dorn, viceprezident Cato inštitútu vo Washingtone, pre Pravdu povedal, že Čína sa týmito krokmi snaží rozširovať svoju geopolitickú moc. A to aj v čase, keď tamojšia ekonomika tento rok dosiahne najnižší rast za ostatných
25 rokov.

„Tempo rastu čínskej ekonomiky odhadujem v tomto roku skôr bližšie k piatim percentám ako odhadovaným siedmim. Tamojšia vláda ale vie, že rast hospodárstva je zásadný pre sociálnu harmóniu. V Číne bude pokračovať liberalizácia domáceho trhu, ako aj jej investície v Európe, a preto má potenciál stať sa najväčšou ekonomikou sveta,“ povedal Dorn.

Vlani napríklad prišli na Slovensko čínske firmy CSR Corporation a CASIC Hiwing Aviation General Equipment, pôsobiace v automobilovom priemysle, ktoré chcú v krajine investovať približne 110 miliónov eur, čo vytvorí viac ako tisíc pracovných miest. Najnovšie šanghajská firma China Energy Company Limited (CEFC) má postupne získať v J&T
30-percentný podiel v hodnote približne 700 miliónov eur. Svoje pôsobenie rozširuje aj v českom Pivovare Lobkowicz, vo futbalovom klube Slavia, v českej leteckej spoločnosti Travel Service a stala sa aj strategickým partnerom v českých médiách v spoločnosti Médea Group a vo vydavateľstve Empresa Media. Empresa je vlastníkom TV Barrandov. Kúpili aj Martinský palác na Hradčianskom námestí a bývalé budovy Živnobanky v Prahe. Spolu sú to investície za viac ako desať miliárd českých korún (370 miliónov eur). K najväčším investíciám v Česku zo strany čínskych investorov zatiaľ patrila výroba LCD televízorov Changhong Europe Electric u Nymburku alebo závod štátnej spoločnosti Shanghai Maling na výrobu konzervovaného mäsa v českom Teplicku.

Ekonomicky najsilnejšie štáty sveta v roku 2014

Krajina
Hrubý domáci produkt (v biliónoch dolárov)

1 USA
16,724

2 Čína
8,939

3 Japonsko
5,007

4 Nemecko
3,593

5 Francúzsko
2,739

6 Veľká Británia
2,649

7 Brazília
2,190

8 Rusko
2,118

9 Taliansko
2,070

10 Kanada
1,825

11 India
1,758

12 Rakúsko
1,488

13 Španielsko
1,356

14 Mexiko
1,327

15 Kórea
1,198

Zdroj: štúdia britského hospodárskeho inštitútu CEBR

To, že čínsky kapitál je v rozmachu aj na Slovensku, dokazuje aj zatiaľ nesplnený záujem ďalšej čínskej firmy China National Nuclear Corporation o Slovenské elektrárne. Do podniku však mieri český koncern EPH spolu s J&T, kde pôsobí aj čínsky CEFC. Najnovšiu investíciu prináša aj výrobca LED obrazoviek, čínska spoločnosť LEYARD EUROPE. Výstavbou závodu na výrobu a montáž elektrotechnických komponentov pribudne v priemyselnom parku Záborské v Prešove viac ako sto nových pracovných miest. „Aj napriek tomu, že čínska ekonomika zaznamenáva od vlaňajška mierny pokles, ich investičné projekty to neohrozuje. Naopak, dá sa očakávať, že čínske peniaze budú smerovať stále viac do krajín ako je Slovensko,“ tvrdí Investičný analytik Jaroslav Brzoň zo spoločnosti BBI.

Praha má najnovšie potenciál stať sa tranzitným miestom pre celú Európu, pretože CEFC kúpili tamojšie aerolinky Travel Service. Dohoda predpokladá, že CEFC najprv získa 10-percentný podiel, neskôr si pripíše ďalších 39,92 percenta akcií a základné imanie firmy Travel Service sa zvýši najmenej o jednu miliardu českých korún. Podľa Brzoňa bude mať vstup čínskych investorov do aeroliniek pozitívny vplyv na príliv cestujúcich do regiónu strednej Európy.

Čínska spoločnosť berie vstup do spoločnosti Travel Service ako veľkú príležitosť na rozvoj svojho podnikania v Európe. „Veľmi dobre takisto vnímame nárast záujmu o Českú republiku v ázijskom regióne, a to tak zo strany investorov, ako aj turistov. V kontexte s otvorením priameho leteckého spojenia medzi Prahou a Pekingom a ďalším naším plánovaným projektom s významnou čínskou leteckou spoločnosťou neskôr chceme z pražského letiska vytvoriť pre turistov a investorov z Číny a Ázie bránu do regiónu,“ uviedol prezident CEFC Čchan Čchao-tuo. V cestovnom ruchu chcú podľa jeho slov investovať v najbližších rokoch aj na Slovensku. O konkrétnostiach zatiaľ nehovoril. Travel Service prepravuje aj slovenských dovolenkárov z Bratislavy.

Ekonomicky najsilnejšie štáty sveta v roku 2028

Krajina
Hrubý domáci produkt (v biliónoch dolárov)

1 Čína
33,513

2 USA
32,241

3 India
6,560

4 Japonsko
6,415

5 Brazília
5,143

6 Nemecko
4,398

7 Veľká Británia
4,305

8 Rusko
4,125

9 Mexiko
3,697

10 Kanada
3,677

11 Kórea
3,490

12 Turecko
3,461

13 Francúzsko
3,265

14 Rakúsko
3,095

15 Taliansko
2,930

Zdroj: štúdia britského hospodárskeho inštitútu CEBR V Česku kúpili pivovar, na Slovensku sa ponúka voda
Kým dosiaľ investovali Číňania skôr v priemysle, najnovšie sa do hľadáčika čínskych investorov dostáva aj potravinárstvo. Zatiaľ Číňania urobili prvú veľkú investíciu u susedov v Českej republike, kde investovali do pivovarníckeho priemyslu. CEFC  ovládla  piatu  najväčšiu českú pivovarnícku skupinu Pivovary Lobkowicz. Za 70 percent akcií zaplatili Číňania 1,9 miliardy Kč, hoci podľa pražskej burzy bola hodnota predávaných akcií 1,83 mld. Kč.

Čínsky investor tak získal kontrolu nad aj na Slovensku známymi pivovarmi, ako je napríklad Černá Hora, Protivín či Uherský Brod. Pán Čchan Čchao-tuo za čínskeho investora pre české médiá vyhlásil, že Číňania majú záujem významne posilniť export českého piva do ČĽR. „Pre české pivovarníctvo je to dobrá správa, pretože čínsky trh je obrovský a české pivo má v Číne podobne ako české sklo výborné meno,“ povedal generálny riaditeľ slovenského pivovaru Steiger Vyhne Jaroslav Vysloužil. Čínsky spotrebiteľ na rozdiel od slovenského nepozná síce jednotlivé značky Pivovarov Lobkowicz, stačí mu označenie české pivo.

Pokiaľ ide o slovenské pivovary, Číňania o ne záujem, aspoň nateraz, neprejavili. Zato v nápojovom rebríčku Číňanov stojí vysoko pojem európska minerálna voda. A tu má podľa Jaroslava Vysloužila Slovensko, ako krajina so stovkami žriediel kvalitnej minerálnej vody, veľkú šancu uspieť na rýchlo sa rozvíjajúcom čínskom trhu.
Čínske investície spoja aj Slaviu a Spartu

Šanghajská firma CEFC ovládla aj najstarší český futbalový klub Slavia. Čínsky investor pritom má už desať percent akcií aj v slovensko-českej finančnej skupine J&T, ktorá zase vlastní pražskú Spartu. Vzniká tak majetkové prepojenie medzi odvekými futbalovými rivalmi práve cez čínsky kapitál. „V prípade zmieňovaného nákupu ide navyše o pomerne lukratívny biznis. Akokoľvek sa futbalovej Slavii v posledných rokoch nedarí po stránke športovej ani obchodnej, je to značka s dlhou tradíciou. K Slavii patrí aj zaujímavá nehnuteľnosť, pretože domáce zápasy hrá v najmodernejšom českom futbalovom stánku,“ povedal analytik Next Finance Jiří Cihlář.

Šanghajská firma CEFC vznikla v roku 2002, pričom má pobočky takmer po celom svete. Svoje pôsobenie rozšírila do
Spojených štátov amerických, Veľkej Británie, Kanady či Ruska. V minulom roku sa vďaka tomu dostala na 342. miesto   
v zozname Fortune Global 500, kde sú umiestnené firmy s najväčším ročným hrubým obratom vo svete. Ide o tržby vo výške takmer 35 miliárd eur. Všetky jej firmy vo svete zamestnávajú spolu skoro 22-tisíc ľudí. Podnikajú najmä v ropnom priemysle, stavebníctve, cestovnom ruchu a vo finančníctve. V Číne patrí medzi tamojšie najvplyvnejšie firmy. Čína aj napriek problémom napreduje

Čínske investície prichádzajú v čase, keď čínska vláda počíta v tomto roku so zvýšením hrubého domáceho produktu o sedem percent. To by bol však najpomalší rast čínskej ekonomiky za 25 rokov. Aj rok 2014 bol pre Peking pomerne ťažký. Vláda si vlani stanovila cieľ rastu na úrovni 7,5 percenta. V roku 2014 druhá najväčšia svetová ekonomika nakoniec vzrástla o niečo menej, keď sa HDP zvýšil o 7,4 percenta. To bol najnižší rast od roku 1990. Čínska vláda napriek tomu od minulého roka výrazne pumpuje peniaze do ekonomiky na podporu hospodárskeho rastu. Vlani tak išli peniaze napríklad na dobudovanie železničnej infraštruktúry. Snaží sa aj čoraz viac rozširovať svoje pôsobenie vo svete.

Podľa najnovšej štúdie Rhodium Group and the Mercator Institute for China Studies bola výška čínskych investícií v EÚ pred rokom 2000 takmer nulová. Od začiatku nového milénia až do minulého roka investovali Číňania v únii 46 miliárd eur, najviac, takmer sedem miliárd eur, v Nemecku. Na porovnanie, na Slovensku za rovnaké obdobie podľa štúdie investovali čínski investori okolo 40 miliónov eur. V 28 členských krajinách investovalo od roku 2000 až 2014 viac ako 1
000 čínskych firiem.

Aktuálne je počet čínskych iniciatív veľký. Čína napríklad spustila vlani štyri významné projekty, od ktorých si sľubuje zaistenie výrazne rozšírenej pozície v oblasti globálneho obchodu a financií. V spolupráci s Ruskom, Brazíliou, Indiou a Juhoafrickou republikou založila Čína Novú rozvojovú banku (New Development Bank, NDB, pozn. red.), ktorá bude mať sídlo v Šanghaji. V Pekingu zase sídli Nová ázijská infraštruktúrna banka, ktorá má pomôcť financovať dopravné projekty v celom regióne. Plán „Nová Hodvábna cesta“ sa snaží zase prepojiť Čínu s ekonomikami Východnej, Južnej a Strednej Ázie a Európy cez rozšírenie železničnej, diaľničnej, energetickej a optickej dátovej siete. Nový projekt
„Námorná hodvábna cesta“ si zase kladie za cieľ podporiť námorný obchod vo Východnej Ázii a v Indickom oceáne.

Podľa štúdie britského hospodárskeho inštitútu CEBR by pritom Čína mala do roku 2028 zosadiť Spojené štáty americké z čela najvplyvnejších štátov sveta a umocniť si geopolitický vplyv. „Veľa európskych krajín vníma Čínu ako kľúč k silnejšiemu domácemu rastu. Africkí predstavitelia považujú Čínu za nového rastového partnera pre svoje štáty, najmä v oblasti infraštruktúry a rozvoja podnikania. Podobne i ekonomickí stratégovia a podnikateľskí lídri v Latinskej Amerike dnes vzhliadajú k Číne prinajmenšom rovnako ako k USA. Čína s Japonskom podnikajú po napätom období kroky k zlepšeniu vzájomných vzťahov. A dokonca i Rusko sa nedávno priklonilo k Číne a nadviazalo s ňou tesnejšie vzťahy na mnohých frontoch, napríklad v energetike a doprave,“ povedal nedávno profesor na Kolumbijskej univerzite Jeffrey D. Sachs.

Šanghajská firma China Energy Company Limited firma vznikla v roku 2002
pobočky má v USA, vo Veľkej Británii, v Kanade, Mexiku, Rusku, Indonézii, na Singapure, v Južnej Kórei a Japonsku

pôsobí v oblasti financií, energetiky a priemyslu, kde sa zaoberá spracovaním, skladovaním, distribúciou a obchodovaním s ropnými, agrochemickými, petrochemickými a plynovými produktmi

v roku 2014 ju zaradili na 342. miesto v zozname Fortune Global 500, kde sú umiestnené firmy s najväčším ročným hrubým obratom vo svete

v roku 2014 ju tiež zaradili na 65. miesto v zozname Top 500 čínskych firiem

v roku 2014 sa dostala v celosvetovom hodnotení medzi top 5 najvplyvnejších firiem sveta spoločnosť sa riadi troma hlavnými heslami: konfuciánstvo, vojenská disciplína a duch podnikania dôraz kladie na vzdelávanie zamestnancov
dlhé roky sa angažuje v charite, v Číne patrí medzi top firmy podporujúce filantropiu

Zdroj: China Energy Company Limited website


Chladní spojenci v hackovaní
sken
Tlač, Dátum vydania:  3. 9. 2015 0:00:00, Zdroj:  Denník N, Autor:  Mirek Tóda, Relácia:  Svet, Periodicita:  Denne, Vydavateľ:  N Press, s.r.o., Operátor:  N Press, s.r.o., Krajina zdroja:  SK, AVE:  223 €, Vytlačené:  13 000, Čtenost:
142 000, Oblasť: 12443 mm²
Kľúčovým partnerom Ruska vo svete je Čína, vyhlásil ruský prezident Vladimir Putin podľa štátnej agentúry TASS. Najväčšiu a najľudnatejšiu krajinu sveta podľa neho ešte viac zblížili sankcie proti Rusku.
Povedal to pred dvojdňovou návštevou Pekingu.
Podľa prieskumu Pew Research Center sú Čína a Vietnam jedinými krajinami, kde väčšina obyvateľstva schvaľuje politiku Putina.
Rusko a Čína podľa neho teraz vedú vzťahy na najvyššej úrovni vo svojej histórii. Známa ruská politologička Lilia
Ševcova to spochybňuje. Zbližovanie Moskvy a Pekingu je podľa nej skôr diplomatickou hrou.
A to  napriek  zdanlivo  frenetickým  aktivitám,  akými  sú:  uzatváranie  zmlúv,  spoločné  oslavovanie  konca  vojny  na prehliadkach či mamutie cvičenia, snaha o obnovenie Hodvábnej cesty a 400 miliardový plynový biznis. Ruský server Slon o plynovej dohode píše, že ide o zlý obchod pre Rusko.
Podľa svetových médií si však jednoznačne rozumie Čína a Rusku v kyberútokoch na USA. Tie podľa Reuters zvažujú, že pre masívne útoky zavedú proti obom sankcie. Otázkou už je len či pred septembrovou návštevou čínskeho prezidenta Si Ťin-pchinga alebo až po nej.
„Obe krajiny využívajú mimovládne skupiny, vrátane hackerov, aby sa infiltrovali do amerických systémov a analyzovali a zbierali dáta,“ napísala CNN.
Veľa sa hovorí o údajne ruskej hackerskej skupine APT28. „Je to skupina, ktorú sledujeme veľmi aktívne,“ povedal pre Denník N výskumník ESET-u Joan Calvet. „Voláme ich Sednit. Sú technicky veľmi zdatní. Útočia na množstvo organizácií, hlavne tie, ktoré sa zaoberajú geopolitikou. Posledné mesiace sme ich videli útočiť najmä na východoeurópske veľvyslanectvá,“ dodal bezpečnostný expert.
Za nárastom hackerských útokov však podľa FBI môže byť najmä Čína. Podľa nej je dominantnou hrozbou v ekonomickej špionáži.



Chladní spojenci Rusko a Čína majú spoločnú záľubu v hackerských útokoch
Online, Dátum vydania:  2. 9. 2015 0:00:00, Zdroj:  dennikn.sk, Autor:  Mirek Tóda, Relácia:  Šport, Periodicita:  Denne, Vydavateľ:   N Press, s.r.o.,  Operátor:   N  Press,  s.r.o., Krajina zdroja:  SK, AVE:  1 517 €, Celková návštevnosť:
9 510 257
Putin tvrdí, že ešte nikdy nemali Moskva a Peking tak dobré vzťahy ako teraz. Američania ich...

Kľúčovým partnerom Ruska vo svete je Čína, vyhlásil ruský prezident Vladimir Putin podľa štátnej agentúry TASS. Najväčšiu a najľudnatejšiu krajinu sveta podľa neho ešte viac zblížili sankcie proti Rusku a teraz je jej hlavným obchodným partnerom.

Povedal  to  krátko pred dvojdňovou  návštevou  Pekingu, kde sa s viacerými, najmä ázijskými lídrami, či českým prezidentom Milošom Zemanom, zúčastní na oslavách konca druhej svetovej vojny ako aj Číny nad Japonskom.
V Číne Putinovi veria

Podľa nedávneho prieskumu Pew Research Center sú Čína a Vietnam jedinými krajinami, kde väčšina obyvateľstva schvaľuje politiku ruského prezidenta. Extrémne nepopulárny Putin v západnom svete, sa v Číne teší povesti silného lídra.

Rusko a Čína podľa Putina teraz vedú vzťahy na najvyššej úrovni vo svojej histórii. Známa ruská politologička Lilia Ševcova to však spochybňuje. Zbližovanie Moskvy a Pekinga je podľa nej skôr imitáciou a diplomatickou hrou ako úprimná 'sila družby', ako napísali štátne noviny Ruskaja Gazeta.

"Tí istí experti, ruskí aj západní, donedávna tvrdili, že Rusko je súčasťou veľkej Európy, dnes s rovnakým nadšením spievajú o Rusku ako o časti veľkej Ázie," cituje analytičku think-tank Brookings. Napriek frenetickým aktivitám akými sú: uzatváranie mnohých zmlúv, spoločné oslavovanie konca vojny na prehliadkach či vojenské cvičenia, snaha o obnovenie Hodvábnej cesty alebo 400 miliardový plynový biznis, to všetko je podľa Ševcovej len zdaním úprimného spojenectva partnerov.

Aj na prvý pohľad megalomanská dohoda o plyne, nie je pre Moskvu taká výhodná. Ako píše Ševcova, Čína už odoberá 40 percent svojho plynu zo Strednej Ázie a iných zdrojov. Nie je odkázaná len na Gazprom, ktorému odmietla zafinancovať plynovod Sila Sibiri.

Ruský server Slon rovno píše, že ide o zlý obchod pre Rusko, ktoré bude rado, ak Sila Sibire využije svoje kapacity aspoň na 60 percent s vedomím, že ani Južná Kórea či Japonsko ho využívať nebudú.
Kyberspojenci

Ak si v niečom Čína a Rusku určite rozumie - tak v kyberútokoch na Spojené štáty. Tie podľa agentúry Reuters zvažujú, že pre masívne útoky zavedú proti obom krajinám špeciálne sankcie. Otázkou už len je, či ich zavedú pred septembrovou návštevou čínskeho prezidenta Si Ťin-pchinga alebo až po nej.

"Obe krajiny, Rusko aj Čína, využívajú mimovládne skupiny, vrátane hackerských skupín a súkromných firiem, aby sa infiltrovali do amerických systémov, analyzovali a zbierali dáta," napísala CNN.

Podľa jej zdroja tajné služby Ruska aj Číny zbierajú osobné informácie, ktoré môžu využiť proti americkým občanom pracujúcim v rozviedke.

Veľa sa napríklad hovorí o ruskej hackerskej skupine APT28, ktorá podľa francúzskych vyšetrovateľov mohla byť aj za útokom na francúzsku televíziu TV5 Monde. Ten sa tváril ako útok kyberkalifátu Islamského štátu.

"Je to skupina, ktorú sledujeme veľmi aktívne," povedal pre Denník N výskumník ESET-u Joan Calvet. "Voláme ich skupina Sednit. Sú technicky veľmi zdatní, napríklad vedia vyvinúť komplexné špionážne programy a pravidelne nachádzajú bezpečnostné diery, známe ako zero-days. Útočia na množstvo organizácií, hlavne tie, ktoré sa zaoberajú geopolitikou. Posledné mesiace sme ich videli útočiť najme na východoeurópske veľvyslanectvá," dodal bezpečnostný expert Calvet. Za roky pozorovania si všimli, že ich hlavným jazykom je ruština.

Za nárastom hackerských útokov však podľa FBI stojí najmä Čína, z ktorej sa stáva dominantná hrozba v ekonomickej špionáži.  "FBI  varuje,  že  stovky  miliárd  dolárov  sú  stratené  každý  rok  krádežami  obchodných  tajomstiev, intelektuálneho vlastníctva, obchodov a trhových informácií a ďalších obchodných dát," napísali britské Financial Times. Republikánsky kandidát na prezidenta, guvernér z Winsconsinu, Scot Walker počas televíznej debaty vtipkoval, že "zrejme ruské a čínske vlády vedia o Hillary Clintonovej emailovom serveri viac ako členovia amerického kongresu". Narážal tým podľa Wall Street Journal na únik jej emailov na verejnosť.

Aj preto tieto obavy chcú dať Američania na svoju kyberbezpečnosť až 16 miliárd dolárov v roku 2016.


Novinár Clark: Môže sa kríza ukrajinského charakteru odohrať v Kazachstane?
Online, Dátum vydania:  29. 8. 2015 0:00:00, Zdroj:  pravda.sk, Autor:  SITA , Relácia:  Správy - Svet, Periodicita: Denne, Vydavateľ:  OUR MEDIA SR a.s., Operátor:  OUR MEDIA SR a.s., Krajina zdroja:  SK, Mesačná návštevnosť:
11 900 000, Celková návštevnosť:  14 689 691
Napriek tomu, že sa celá pozornosť takmer výhradne zameriava na vzťahy Ruska so Západom, má kríza na Ukrajine znepokojujúci vplyv v rámci celého postsovietskeho priestoru, napísal pre britský magazín New Statesman David Clark, nezávislý novinár a bývalý poradca niekdajšieho britského ministra zahraničných vecí Robina Cooka.

To podľa Clarka platí aj o strednej Ázii, kde – i napriek občasným odchýlkam – pretrvali od rozpadu Sovietskeho zväzu úzke a priateľské vzťahy s Moskvou ako norma. V regióne, kde bola rivalita medzi veľkými mocnosťami častým zdrojom konfliktov a napätí, sú vlády citlivé na čokoľvek, čo by mohlo narušiť existujúcu rovnováhu vzťahov, upozorňuje Clark a dodáva, že tento fakt má už teraz vplyv na podporu nových politických zoskupení a komplikuje plány na eurázijskú integráciu pod ruským vedením.

Pád Ukrajiny predstavuje podľa Clarka osobitnú výzvu pre Kazachstan, najväčšiu stredoázijskú republiku, ktorá v posledných dvoch desaťročiach vykonávala jednu z najjemnejších a najúspešnejších zahraničných politík zo všetkých bývalých  sovietskych  štátov.  Kazachstan  zdieľa  s  Ruskom  hranice  v  dĺžke  6  467  kilometrov  a  medzi  jeho obyvateľstvom žije veľké množstvo etnických Rusov – takmer štvrtina z celkového počtu obyvateľstva.
Pád Ukrajiny predstavuje osobitnú výzvu pre Kazachstan

A jeho reakcia na ukrajinskú krízu vychádza práve z tejto existenčnej reality, analyzuje pre New Statesman editor politického blogu Shifting Grounds. Nechcejúc si pohnevať Moskvu, ale ani dovoliť precedens v rámci revízie hraníc, kazašský prezident Nursultan Nazarbajev vyjadril „pochopenie“ nad ruskou anexiou Krymu, pričom však vyzval na zachovanie územnej celistvosti Ukrajiny, ktoré má byť výsledkom rokovaní.

Takéto jednanie je v súlade s dôsledným politickým balansovaním, ktoré sa Kazachstanu podarilo dosiahnuť od získania nezávislosti. Clark vysvetľuje, že cieľom kazašskej diplomacie je otočiť, za iných okolností zraniteľnú geopolitickú pozíciu vnútrozemskej a na prírodné zdroje bohatej krajiny, vkliesnenej medzi dvoma veľkými mocnosťami, na zdroj svojej diplomatickej sily.

Čo jej praktici označujú ako „viacvektorová“ zahraničná politika, spočíva v budovaní rozsiahlej siete bilaterálnych vzťahov a maximalizácii multilaterálnej účasti naprieč širokou škálou medzinárodných organizácií. Kazachstan je aktuálne  súčasťou  Spoločenstva  nezávislých  štátov  (SNŠ),  Organizácie  pre  bezpečnosť  a  spoluprácu  v  Európe (OBSE) a Šanghajskej organizácie pre spoluprácu (ŠOS).
Kazachstan vníma EEÚ ako čisto ekonomické partnerstvo

V januári sa Kazachstan s Ruskom a Bieloruskom stal zakladajúcim členom Eurázijskej ekonomickej únie (EEÚ) a tento mesiac vstupuje do Svetovej obchodnej organizácie (WTO). Diverzifikácia zahraničných vzťahov Kazachstanu je podľa  Clarka  vykonávaná  ako  úmyselná  stratégia  zameraná  na  posilnenie  jeho  suverenity  tým,  že  zabraňuje nadmernej závislosti od jedného „vektora“.

A jeho lídrom dáva priestor, aby svoju krajinu stavali do pozície mosta medzi východom a západom, sprostredkovaním komunikácie a rozvoja vzťahov vo vzájomnom prospechu. Ako účastník programu Partnerstva pre mier Severoatlantickej aliancie a člen ruskom vedenej Organizácie zmluvy o kolektívnej bezpečnosti sú kazašské vojenské manévre – pod názvom Orol stepný – pravdepodobne jedinou pôdou, kde je stále možné stretnutie ozbrojených zložiek týchto dvoch organizácií.

V tomto kontexte sa musí chápať aj členstvo v Eurázijskej ekonomickej únii, napísal Clark. Eurazianizmus, obhajovaný prezidentom Nazarbajevom, je vyjadrením identity jeho krajiny ako križovatky medzi kontinentmi a kultúrami, a nie je to pozvánka na obnovenie výsostnej sféry ruského vplyvu, ako sa domnievali niektoré hlasy na Západe.

A účasť Kazachstanu v EEÚ sa preto odvíja od národných záujmov, vysvetlil Clark a uviedol príklad, keď vlani v auguste ruský prezident Vladimir Putin opísal Kazachstan ako časť „ruského sveta“ a odhalil tak otázku jeho budúcej štátnosti, na čo Nazarbajev verejne pohrozil odstúpením z projektu.

Podľa Clarka Kazachstan vníma EEÚ ako čisto ekonomické partnerstvo a – s ohľadom na aktuálne trendy – nie ako to nevyhnutne najdôležitejšie. Vstup Ruska by pre Astanu mohol priniesť obdobie stagnácie, pričom užšie vzťahy s ekonomicky dynamickou Čínou jej zabezpečia lepšie vyhliadky na rast a investície. 

Čína sa stala hlavným investorom v kazašskom energetickom sektore

Čína sa už teraz stala hlavným investorom v kazašskom energetickom sektore, spomenul Clark a zdôraznil, že vybudovanie ropných a plynových potrubí na vývoz energetických dodávok do Číny zredukovali závislosť Kazachstanu od sietí potrubí zo sovietskej éry, ktoré ho v minulosti spájali s Ruskom.

Rozvíjajúce sa hospodárske vzťahy s Čínou sú však podľa neho aj o inom, ako len o vývoze prírodných zdrojov. Obe krajiny sú hlavnými partnermi pri nastoľovaní čínskej vízie novej hodvábnej cesty spájajúcej Európu a Áziu, a to cez rozrastajúcu sa sieť modernej cestnej a železničnej infraštruktúry či telekomunikačnej a energetickej siete.

Od roku 2013 Čína a Kazachstan podpísali bilaterálne investičné a infraštrukturálne dohody v celkovej hodnote 68 miliárd dolárov. S rastom investičného potenciálu Číny v západnom regióne sa tak podľa Clarka zodpovedajúcim spôsobom posilní i kazašský ekonomický a politický vplyv v regióne. Jeho cieľ – stať sa jednou z 30 najrýchlejšie sa rozvíjajúcich ekonomík vo svete – je síce ambiciózny, nie však pritiahnutý za vlasy, konštatuje.
Eurázijskú integráciu Kazachstan využil na to, aby si vybojoval silné a nezávislé miesto regionálnej mocnosti

Západný „vektor“ zahraničnej politiky Kazachstanu je i naďalej dôležitý, ale nie je tak silný, ako bol bezprostredne v období po dosiahnutí nezávislosti, keď boli hlavným zahraničným investorom Astany Spojené štáty, upozornil Clark. Po tom, ako sa Washington začal zameriavať primárne na Pacifik a stiahnutie jednotiek z Afganistanu, sa podľa neho zmenšil vplyv USA v regióne. Kazachstan sa to preto snaží vynahradzovať posilňovaním ďalšej spolupráce.

V januári podpísaná Dohoda o posilnení partnerstva a spolupráce s Európskou úniou sa zameriava na prehĺbenie vzájomných obchodných liniek a politického dialógu. Postavenie významného obchodného partnera získala tiež Južná Kórea, Kazachstan ďalej vyvíja snahy o kultiváciu vzťahov s arabskými štátmi Perzského zálivu. Za ďalší región, ktorý je oblasťou rastúceho záujmu Kazachstanu, Clark označil oblasť južnej Ázie.

Kazachstan oproti iným krajinám disponuje omnoho väčšími diplomatickými možnosťami a pracuje s nimi so značnými zručnosťami, konštatuje v závere analýzy Clark. A to je podľa neho hlavným dôvodom, prečo je nepravdepodobné, aby sa ukrajinský scenár zopakoval aj v strednej Ázii. Kazašskí lídri sa postarajú o to, aby v budúcnosti zaistili zotrvanie v priateľstve s Ruskom a vytvorili rovnováhu vo vzťahoch s Čínou.

Eurázijskú integráciu a vzájomnú závislosť Kazachstan využil na to, aby pre seba vybojoval silné a nezávislé miesto regionálnej mocnosti. A vzhľadom k jeho východiskovej pozícii – ako stojatej vody rozdrobujúcej sa ríše, ktorú mal pred
25 rokmi – je to podľa Clarka významný úspech.



Garancie pre čínske investície
Online, Dátum vydania:  27. 8. 2015 0:00:00, Zdroj:  pravda.sk, Autor:  Jozef Badida, analytik portálu energieprevas.sk, Relácia:  Názory - Analýzy a postrehy, Periodicita:  Denne, Vydavateľ:  OUR MEDIA SR a.s., Operátor:  OUR MEDIA SR a.s., Krajina zdroja: SK, Mesačná návštevnosť:  11 900 000, Celková návštevnosť: 14 689 691
Čína predstavila kontúry svojho gigantického projektu – novej Hodvábnej cesty, známej aj ako Pás a cesta (Belt and Road). Jej ekonomická trasa má prepojiť menej rozvinutú, západnú oblasť Číny so Strednou Áziou, s Ruskom a Európou až po Rotterdam a Benátky. Námorná časť projektu by mala siahať až po Kapské Mesto a zintenzívniť vzťahy s krajinami Juhovýchodnej Ázie a Afriky.

Novodobá Ríša stredu si kladie za cieľ posilniť obchod a zlepšiť dopravnú a technickú infraštruktúru, a to najmä sprístupnením úverov a investícií, ktoré sú v súčasných, neľahkých časoch viac ako vítané. O tom, že to Číňania myslia vážne, nesvedčia len mnohé vystúpenia prezidenta Si Ťin-pchinga a premiéra Li Keqianga, ale aj nedávno spustená Ázijská banka pre infraštruktúrne investície a budovanie energetických prepojení s krajinami Strednej Ázie a Ruskom.

V posledných desiatich rokoch postavili tri plynovody spájajúce bohaté ložiská Turkménska a Kazachstanu s Čínou, ktoré sú schopné prepraviť až 55 miliárd kubických metrov zemného plynu ročne. Koncom minulého roka sa začala výstavba aj štvrtej línie, ktorá zvýši ročnú kapacitu stredoázijských plynovodov na 85 miliárd m?.

Nemenej významné sú rusko-čínske projekty Sila Sibíri a Altaj. S realizáciou prvého plynovodu už začali obaja partneri s tým, že ho chcú spustiť do prevádzky v roku 2018. Dohodu podpísali na 30 rokov v objeme dodávok až 38 miliárd m? ročne. Vďaka druhému projektu by mala čínska štátna firma CNPC počas troch desaťročí odoberať od Gazpromu ďalších 30 miliárd m? ročne.

Novodobá Ríša stredu si kladie za cieľ posilniť obchod a zlepšiť dopravnú i technickú infraštruktúru, najmä sprístupnením úverov a investícií.

Energetika bude pre čínsku ekonomiku, bažiacu po surovinách, zohrávať kľúčovú rolu v ambicióznej stratégii novej Hodvábnej cesty. Bude pre ňu nevyhnutné zabezpečiť si ochranu investícií a nerušenú dodávku uhľovodíkov. Preto nie je prekvapením jej postupné zbližovanie sa s Energetickou chartou, organizáciou, ktorá má tieto atribúty vo svojej DNA.

Najlepším dôkazom efektívnosti jej zakladajúceho Dohovoru je vlaňajšie rozhodnutie arbitrážneho súdu vo veci vyvlastnenia Chodorkovského Jukosu, za čo má Rusko zaplatiť rekordné odškodné 50 miliárd amerických dolárov. S Dohovorom o Energetickej charte má svoje skúsenosti už aj Slovenská republika, keď ju na jeho základe žalovali zahraniční akcionári SPP prostredníctvom svojej holandskej „dcéry“.

Energetická charta bola primárne založená s cieľom ochrany európskych investícií v krajinách bývalého Sovietskeho zväzu. Ale „európske“ dedičstvo sa stalo brzdou jej ďalšieho rozvoja, keďže ťažisko svetovej energetiky sa posúva mimo štátov OECD. Pod vedením slovenského diplomata Urbana Rusnáka inštitúcia prechádza modernizačným procesom, na ktorom aktívne participuje aj Čína. Jej zástupca pri májovom prijatí politickej deklarácie o medzinárodnej Energetickej charte poukázal na záujem Pekingu o tento proces, vzhľadom na energetickú dimenziu novej Hodvábnej cesty.

Navyše, čínsky ropno-plynárenský gigant CNPC, investujúci prakticky po celom svete, stal sa riadnym členom poradného orgánu tejto organizácie. Tým krokom sa nemožno čudovať, veď Čína smeruje svoje jüany či doláre do krajín, ktoré zväčša už sú zmluvnými stranami Dohovoru o Energetickej charte. Jej zaradenie sa do tohto klubu by umožnilo čínskym podnikom obrátiť sa na arbitrážne súdy v prípade, že by sa voči nim iný štát zachoval neférovo.

Vnímajúc rusko-ukrajinské plynárenské pnutie môže byť pre Peking rovnako atraktívny aj nový mechanizmus včasného varovania, ktorý by mal predchádzať prerušeniu tranzitu uhľovodíkov medzi členskými krajinami.

Prirodzene, z mohutného čínskeho trhu môžu benefitovať aj európske či slovenské podniky, takže záväzok Číny voči
Energetickej charte umožní aj im požívať ochranu voči prípadným neférovým praktikám Pekingu.

Garancie čínskych investícií
sken
Tlač, Dátum vydania:  26. 8. 2015 0:00:00, Zdroj:  Pravda, Autor:  Jozef Badida ©, Relácia:  Názory, Periodicita: Denne, Vydavateľ:  OUR MEDIA SR a.s., Operátor:  OUR MEDIA SR a.s., Krajina zdroja:  SK, AVE:  2 358 €, Predané:
24 096, Vytlačené: 66 653, Čtenost:  270 000, Oblasť:  24371 mm²
názor

Čína predstavila kontúry svojho gigantického projektu – novej Hodvábnej cesty, známej aj ako Pás a cesta (Belt and Road). Jej ekonomická trasa má prepojiť menej rozvinutú, západnú oblasť Číny so Strednou Áziou, s Ruskom a Európou až po Rotterdam a Benátky. Námorná časť projektu by mala siahať až po Kapské Mesto a zintenzívniť vzťahy s krajinami Juhovýchodnej Ázie a Afriky.
Novodobá Ríša stredu si kladie za cieľ posilniť obchod a zlepšiť dopravnú a technickú infraštruktúru, a to najmä sprístupnením úverov a investícií, ktoré sú v súčasných, neľahkých časoch viac ako vítané. O tom, že to Číňania myslia vážne, nesvedčia len mnohé vystúpenia prezidenta Si Ťin–pchinga a premiéra Li Keqianga, ale aj nedávno spustená Ázijská banka pre infraštruktúrne investície a budovanie energetických prepojení s krajinami Strednej Ázie a Ruskom.
V posledných desiatich rokoch postavili tri plynovody spájajúce bohaté ložiská Turkménska a Kazachstanu s Čínou, ktoré sú schopné prepraviť až 55 miliárd kubických metrov zemného plynu ročne. Koncom minulého roka sa začala výstavba aj štvrtej línie, ktorá zvýši ročnú kapacitu stredoázijských plynovodov na 85 miliárd m3.
Nemenej významné sú rusko–čínske projekty Sila Sibíri a Altaj. S realizáciou prvého plynovodu už začali obaja partneri s tým, že ho chcú spustiť do prevádzky v roku 2018. Dohodu podpísali na 30 rokov v objeme dodávok až 38 miliárd m3 ročne. Vďaka druhému projektu by mala čínska štátna firma CNPC počas troch desaťročí odoberať od Gazpromu ďalších 30 miliárd m3 ročne.
Energetika bude pre čínsku ekonomiku, bažiacu po surovinách, zohrávať kľúčovú rolu v ambicióznej stratégii novej Hodvábnej cesty. Bude pre ňu nevyhnutné zabezpečiť si ochranu investícií a nerušenú dodávku uhľovodíkov. Preto nie je prekvapením jej postupné zbližovanie sa s Energetickou chartou, organizáciou, ktorá má tieto atribúty vo svojej DNA. Najlepším dôkazom efektívnosti jej zakladajúceho Dohovoru je vlaňajšie rozhodnutie arbitrážneho súdu vo veci vyvlastnenia Chodorkovského Jukosu, za čo má Rusko zaplatiť rekordné odškodné 50 miliárd amerických dolárov.
S Dohovorom o Energetickej charte má svoje skúsenosti už aj Slovenská republika, keď ju na jeho základe žalovali zahraniční akcionári SPP prostredníctvom svojej holandskej „dcéry“.
Energetická charta bola primárne založená s cieľom ochrany európskych investícií v krajinách bývalého Sovietskeho zväzu. Ale „európske“ dedičstvo sa stalo brzdou jej ďalšieho rozvoja, keďže ťažisko svetovej energetiky sa posúva mimo štátov OECD. Pod vedením slovenského diplomata Urbana Rusnáka inštitúcia prechádza modernizačným procesom, na ktorom aktívne participuje aj Čína. Jej zástupca pri májovom prijatí politickej deklarácie o medzinárodnej Energetickej charte poukázal na záujem Pekingu o tento proces, vzhľadom na energetickú dimenziu novej Hodvábnej cesty.
Navyše, čínsky ropno–plynárenský gigant CNPC, investujúci prakticky po celom svete, stal sa riadnym členom poradného orgánu tejto organizácie. Tým krokom sa nemožno čudovať, veď Čína smeruje svoje jüany či doláre do krajín, ktoré zväčša už sú zmluvnými stranami Dohovoru o Energetickej charte. Jej zaradenie sa do tohto klubu by umožnilo čínskym podnikom obrátiť sa na arbitrážne súdy v prípade, že by sa voči nim iný štát zachoval neférovo. Vnímajúc rusko–ukrajinské  plynárenské  pnutie  môže  byť  pre  Peking  rovnako  atraktívny  aj  nový  mechanizmus včasného varovania, ktorý by mal predchádzať prerušeniu tranzitu uhľovodíkov medzi členskými krajinami. Prirodzene, z mohutného čínskeho trhu môžu benefi tovať aj európske či slovenské podniky, takže záväzok Číny voči Energetickej charte umožní aj im požívať ochranu voči prípadným neférovým praktikám Pekingu.

© AUTORSKÉ PRÁVA VYHRADENÉ

***

” Novodobá Ríša stredu si kladie za cieľ posilniť obchod a zlepšiť dopravnú i technickú infraštruktúru, najmä sprístupnením úverov a investícií.


Jozef Badida © analytik portálu energieprevas.sk


Hodvábna cesta bude bez hodvábu
sken
Tlač, Dátum vydania:  24. 8. 2015 0:00:00, Zdroj:  SME, Autor:  Karin Janáčová, lo, Relácia:  Zahraničie, Periodicita: Denne, Vydavateľ:  Petit Press a.s., Operátor:  Petit Press a.s., Krajina zdroja:  SK, AVE:  4 707 €, Predané:  22 400, Vytlačené:  69 098, Čtenost:  253 000, Oblasť:  41586 mm²
Čína chce byť obnovením Hodvábnej cesty bližšie k Rusku aj k Európe, sľubuje zlepšenie infraštruktúry

Z budovania cesty ťažia regióny aj čínske firmy.
Či sa bude ekonomický koridor dostatočne využívať, je otázne.
PEKING, BRATISLAVA. Pred vyše dvetisíc rokmi prechádzali po Hodvábnej ceste kupci aj pútnici. Hodváb, porcelán, ale aj kultúra sa z Číny cez stred Ázie dostávali až do Európy. Dnes chce Čína na túto tradíciu nadviazať a znovu vytvoriť dopravnú tepnu medzi východom a západom. Hovorí o podpore regiónu, kritici zase o zväčšovaní vplyvu. Jednou z prvých krajín, do ktorých Čína investovala, je Pakistan. Jeho dlhoročný spojenec USA investovali najmä do vojska, preto financie z Číny vítajú. „Väčšina ľudí si myslí, že je to príležitosť získať základné verejné služby. Nemajú dostatok elektriny, potrebujú cesty a obchody,“ uviedol Douglas Paal, viceprezident Nadácie Carnegie pre mier v Ázii pre Vice News.

Povode aj posuchu

Stará Hodvábna cesta spájala Čínu, centrálnu Áziu, Indiu, Perziu, arabské krajiny a Európu. Išlo o počiatok svetového obchodu. Jej obnovenie prvýkrát navrhla Európska komisia už v roku 1991, keď sa Kazachstan a ostatné okolité národy osamostatnili.
Teraz Čína hovorí o projekte „jedno pásmo, jedna cesta“, ktorý má prepojiť Peking s Moskvou, Rotterdamom či
Benátkami nielen cestami, ale aj sieťou železníc, plynovodov a ropovodov.
Čína chce stabilizovať ekonomický rast a najmä rozložiť bohatstvo po regióne. Za centrá novej Hodvábnej cesty preto zvolili mestá z najchudobnejších regiónov. Podľa Foreign Policy ide často o mestá, kde v minulosti dochádzalo k etnickému násiliu. Toto partnerstvo má navyše priniesť zapojeným krajinám ako Pakistan či Kirgizsko rozvoj a lepšiu infraštruktúru.

Partner pre Rusko

S krajinami, ktoré na ceste stoja, diskutuje Čína už od roku 2013. Okrem budovania ciest či obchodov sľubuje krajinám zjednotenú ekonomickú politiku.
Vďaka budovaniu ciest budú prosperovať stavebné spoločnosti a továrne na výrobu materiálov. Primárne sa spoja neprepojené časti ciest a rozšíria úzke križovatky, aby vyriešili dopravné zápchy.
Obzvlášť dôležité je pre Peking vybudovanie vysokorýchlostného dopravného koridoru na trase Peking - Moskva. Projekt pochválil už aj ruský premiér Dmitrij Medvedev. „Nová Hodvábna cesta pre nás nie je konkurenciou, ale partnerom,“ povedal v sobotu Medvedev.
Čína chce zjednodušiť aj kontroly a prepravu tovarov, čínsky jüan by sa mal navyše stať štandardným platidlom v medzinárodnom obchode. Od začiatku roku Čína do krajín pozdĺž plánovanej cesty exportovala tovar takmer za 300 miliárd dolárov, budovanie infraštruktúry navyše pomáha najmä čínskym firmám.

Príliš veľký vplyv

Scott Kennedy a David A. Parker z Centra pre strategické a medzinárodné štúdiá vo Washingtone upozorňujú na výhody a riziká tohto projektu. Jeho úspešné uskutočnenie by pomohlo miestnemu ekonomickému rozvoju.
Do projektu je pritom zapojená aj Európa. Do Ázijskej investičnej banky pre infraštruktúru sa totiž pridalo 57 krajín vrátane Británie, Nemecka či Francúzska.
To, či však Čína dokáže efektívne využiť tento priestor, je otázne, pre jej neúspešnú históriu v investovaní do infraštruktúry v zahraničí. Podľa Európskej rady pre zahraničnú politiku (ECFR) je otázne aj to, kto bude novú cestu či železnice využívať, keďže lacnejšia a logisticky jednoduchšia je doprava tovarov loďami.
Mnoho krajín sa tiež obáva, že Čína by mohla získať príliš veľký geopolitický vplyv.
„Čína využíva veľmi chytrú stratégiu, ako zabezpečiť svoju nadvládu cez ekonomickú iniciatívu. Nerobí to však konfrontačne cez otázky bezpečnosti, čo by vyvolalo konflikt s USA, keďže by bránila ich snahe o prvenstvo,“ tvrdí pre The Korea Herald odborník na medzinárodnú politiku Park Won-gon z Handong Global University v Južnej Kórei.

57 členských krajín má banka, ktorá má investovať do projektu novej Hodvábnej cesty.

FOTO– SITA/AP - Železničné prepojenie s Moskvou by pomohlo aj Južnej Kórei.



 
Nová Hodvábna cesta bude bez hodvábu, Čína chce byť bližšie k Rusku aj k Európe
Online, Dátum vydania:  23. 8. 2015 0:00:00, Zdroj:  sme.sk, Autor:  Karin Janáčová, lo, Relácia:  SME Online / Zahraničie, Periodicita:  Denne, Vydavateľ:  Petit Press a.s., Operátor:  Petit Press a.s., Krajina zdroja:  SK, Celková návštevnosť:  25 045 580
Čína chce byť obnovením Hodvábnej cesty bližšie k Rusku aj Európe, sľubuje zlepšenie infraštruktúry.

Čína chce byť obnovením Hodvábnej cesty bližšie k Rusku aj Európe, sľubuje zlepšenie infraštruktúry. Z budovania cesty ťažia regióny aj čínske firmy.

PEKING, BRATISLAVA. Pred vyše dvetisíc rokmi prechádzali po Hodvábnej ceste kupci aj pútnici. Hodváb, porcelán, ale aj kultúra sa z Číny cez stred Ázie dostávali až do Európy. 

Dnes chce Čína na túto tradíciu nadviazať a znovu vytvoriť dopravnú tepnu medzi východom a západom. Hovorí o podpore regiónu, kritici zase o zväčšovaní vplyvu.

Jednou z prvých krajín, do ktorých Čína investovala, je Pakistan. Jeho dlhoročný spojenec USA investoval najmä do vojska, preto financie z Číny vítajú. „Väčšina ľudí si myslí, že je to príležitosť získať základné verejné služby. Nemajú dostatok elektriny, potrebujú cesty a obchody,“ uviedol Douglas Paal, viceprezident Nadácie Carnegie pre mier v Ázii pre Vice News.

World universities to create joint program on 'Silk Road' http://t.co/lKkGbLMOGu *SilkRoad *China pic.twitter.com/ CBqIhHWCpl — THE SILK POST (@THESILKPOST) August 21, 2015 Po vode aj po suchu

Stará Hodvábna cesta spájala Čínu, centrálnu Áziu, Indiu, Perziu, arabské krajiny a Európu. Išlo o počiatok svetového obchodu. Jej obnovenie prvýkrát navrhla Európska komisia už v roku 1991, keď sa Kazachstan a ostatné okolité národy osamostatnili.

Teraz Čína hovorí o projekte „jedno pásmo, jedna cesta“, ktorý má prepojiť Peking s Moskvou, Rotterdamom či
Benátkami nielen cestami, ale aj sieťou železníc, plynovodov a ropovodov.

Čína chce stabilizovať ekonomický rast a najmä rozložiť bohatstvo po regióne. Za centrá novej Hodvábnej cesty preto zvolili mestá z najchudobnejších regiónov. Podľa Foreign Policy ide často o mestá, kde v minulosti dochádzalo k etnickému násiliu.

Toto partnerstvo má navyše priniesť zapojeným krajinám ako Pakistan či Kirgizsko rozvoj a lepšiu infraštruktúru. Partner pre Rusko

S krajinami, ktoré na ceste stoja, diskutuje Čína už od roku 2013. Okrem budovania ciest či obchodov sľubuje krajinám zjednotenú ekonomickú politiku.

Vďaka budovaniu ciest budú prosperovať stavebné spoločnosti a továrne na výrobu materiálov. Primárne sa spoja neprepojené časti ciest a rozšíria úzke križovatky, aby vyriešili dopravné zápchy.
Obzvlášť dôležité je pre Peking vybudovanie vysokorýchlostného dopravného koridoru na trase Peking - Moskva. Projekt pochválil už aj ruský premiér Dmitrij Medvedev. „Nová Hodvábna cesta pre nás nie je konkurenciou, ale
partnerom,“ povedal v sobotu Medvedev.

Čína chce zjednodušiť aj kontroly a prepravu tovarov, čínsky jüan by sa mal navyše stať štandardným platidlom v medzinárodnom obchode. Od začiatku roku Čína do krajín pozdĺž plánovanej cesty exportovala tovar za takmer 300 miliárd dolárov, budovanie infraštruktúry navyše pomáha najmä čínskym firmám. Príliš veľký vplyv

Scott Kennedy a David A. Parker z Centra pre strategické a medzinárodné štúdiá vo Washingtone upozorňujú na výhody a riziká tohto projektu. Jeho úspešné uskutočnenie by pomohlo miestnemu ekonomickému rozvoju.

Do projektu je pritom zapojená aj Európa. Do Ázijskej investičnej banky pre infraštruktúru sa totiž pridalo 57 krajín vrátane Británie, Nemecka či Francúzska.

To, či však Čína dokáže efektívne využiť tento priestor, je otázne, pre jej neúspešnú históriu v investovaní do infraštruktúry v zahraničí. Podľa Európskej rady pre zahraničnú politiku (ECFR) je otázne aj to, kto bude novú cestu či železnice využívať, keďže lacnejšia a logisticky jednoduchšia je doprava tovarov loďami.

Mnoho krajín sa tiež obáva, že Čína by mohla získať príliš veľký geopolitický vplyv.

„Čína využíva veľmi chytrú stratégiu, ako zabezpečiť svoju nadvládu cez ekonomickú iniciatívu. Nerobí to však konfrontačne cez otázky bezpečnosti, čo by vyvolalo konflikt s USA, keďže by bránila ich snahe o prvenstvo,“ tvrdí pre The Korea Herald odborník na medzinárodnú politiku Park Won-gon z Handong Global University v Južnej Kórei.


Čína prestáva byť továrňou sveta
Online,  Dátum  vydania:   23.  8.  2015  0:00:00,  Zdroj:   pravda.sk,  Autor:   Lenka  Buchláková,  Relácia:   Správy  - Ekonomika, Periodicita:  Denne, Vydavateľ:  OUR MEDIA SR a.s., Operátor:  OUR MEDIA SR a.s., Krajina zdroja:  SK, Mesačná návštevnosť: 11 900 000, Celková návštevnosť: 14 689 691
Čínska lacná pracovná sila orientovaná na export už neťahá natoľko domácu ekonomiku. Platy v Číne postupne rastú, a aj keď sú stále prípady, keď ľudia pracujú za 200 eur mesačne celý mesiac denne od rána do neskorého večera, vo väčších fabrikách robotnícke platy už dosahujú 600 aj 800 eur mesačne. Rast čínskej ekonomiky sa pribrzďuje a prepadáva sa čínska mena jüan.

Čínska vláda preto začína postupne meniť štruktúru ekonomiky. Z hospodárstva orientovaného na export sa orientuje viac na západný model, kde hlavným motorom ekonomiky sú spotrebitelia. Práve tým so zvyšujúcou sa životnou úrovňou v krajine rastú aj platy. Otázka je, ako sa to prejaví na globálnom raste ekonomík sveta vrátane Slovenska. S rastom miezd v Číne môžu ísť hore aj ceny tovarov, ktoré sa z Číny dovážajú vzhľadom na pomery v Európe často až za neskutočne nízke ceny.

Časť firiem práve pre zvyšovanie miezd v Číne presúva svoje výrobné závody do iných krajín Ázie alebo naspäť do Európy či Ameriky. „S rastúcou životnou úrovňou Číňanov sa zvyšujú ich požiadavky na pracovné podmienky, ktoré sa premietajú do vyšších nákladov vo výrobe. Vláde je jasné, že rastúcimi nákladmi na prácu bude postupne množstvo exportovaného tovaru klesať, a preto je nutné podporiť domácu spotrebu, ktorá časom bude hnacím motorom ekonomiky,“ opisuje investičný analytik spoločnosti Colosseum Petr Habiger.

Kým sa tak stane, bude to ešte nejaký čas trvať. „Zatiaľ nehrozí významný odchod výrobcov z krajiny, pretože budú chcieť využiť rastúci domáci dopyt a rozvoj strednej triedy. Presúvať sa bude len časť výroby, ktorá je nutná na zaistenie exportného množstva tovaru, kde sú nutné nízke náklady na prácu,“ tvrdí Habiger.

Mzdy v krajine dynamicky rastú už niekoľko rokov. Od roku 2001 rástli priemerne mzdy 12-percentným tempom ročne. Za ostatnú dekádu v dolárovom vyjadrení vo výrobe rástli o 400 percent. „Čína už dávno nie je krajinou s lacnou pracovnou silou. Keď si vezmeme, že priemerný plat vo výrobe je aktuálne zhruba 600 eur mesačne. Teraz sme v Číne svedkami štandardnej transformácie ekonomiky. Najprv dáte ľuďom prácu a vyvážate. Ako bohatne spoločnosť, tak menej vyvážate a posilňujete domácu spotrebu,“ doplnil investičný stratég spoločnosti BBI Jaroslav Brzoň.

„Čína sa nemôže donekonečna spoliehať na exporty postavené na lacnej pracovnej sile a nízkej pridanej hodnote do vyspelých ekonomík a na výstavbu infraštruktúry,“ povedal analytik J&T banky Stanislav Pánis. Pre zvyšujúcu sa ekonomickú základňu je obťažné dosahovať vysoké tempo ekonomického rastu dlhé roky za sebou.

V rámci lacnej pracovnej sily by mohli v dlhodobom horizonte Čínu nahradiť africké krajiny. „Napríklad región Južného Sudánu, Čadu a Etiópie má solídne našliapnuté. Len nesmie dôjsť k zvýšeniu nestability v tomto regióne. Do úvahy ešte pripadá India, ktorá je však tiež momentálne nestabilná,“ konštatuje Brzoň.
Zmena ekonomiky dolieha na globálne firmy

Krajina rastie aj pre transformáciu na západný model pomalším tempom. To dolieha aj na niektoré globálne firmy, ktoré to pociťujú na svojich ziskoch. Prvá vyšla s informáciou o problémoch francúzska automobilka Peugeot, ktorá znížila odhad svojho rastu na lokálnom trhu zo siedmich na tri percentá.

Americký Ford zasa očakáva prvý pokles predajov v tomto roku za ostatných 25 rokov. Jeden z najväčších svetových výrobcov elektrických prístrojov Schneider Electric takisto zvalil pokles zisku za prvý polrok na slabý čínsky stavebný trh, pričom negatívne sa o ňom vyjadrovali aj v americkom Caterpillare, ktorý produkuje stavebnú techniku.

Čínska  vláda  počíta  v  tomto  roku  so  zvýšením  hrubého  domáceho  produktu  o  sedem  percent.  To  by  bol  však najpomalší rast čínskej ekonomiky za 25 rokov. Aj rok 2014 bol pre Peking pomerne ťažký. Vláda si vlani stanovila cieľ rastu na úrovni 7,5 percenta. V roku 2014 druhá najväčšia svetová ekonomika nakoniec vzrástla o niečo menej, keď sa HDP zvýšil o 7,4 percenta. To bol najnižší rast od roku 1990. Čínska ekonomika sa však tento rok bude musieť vyrovnať s väčšími ťažkosťami ako v roku 2014, myslí si premiér Li Kche-čchiang. Je potrebné napríklad znížiť nadmerné kapacity v priemysle.

V tomto roku sa má zároveň v Číne vytvoriť vyše desať miliónov nových pracovných miest. Miera nezamestnanosti nemá prekročiť úroveň 4,5 percenta. Čínsky premiér tiež vyhlásil vojnu korupcii. Ďalšou prioritou sú opatrenia proti znečisťovaniu životného prostredia. Peking chce znížiť závislosť krajiny od uhlia a obmedziť škodlivé emisie.

Nedávny prudký trojtýždňový pokles na čínskych akciových burzách však rozbil mýtus investorov, že čínske úrady držia ekonomiku i trhy pevne v rukách. Stav narušenej dôvery podľa ekonómov pretrvá dlho.
Čína pumpuje do domácej ekonomiky miliardy

Čínska vláda v minulom roku výrazne pumpovala peniaze do ekonomiky na podporu hospodárskeho rastu. Vlani tak išli peniaze napríklad na dobudovanie železničnej infraštruktúry. Čína tiež v spolupráci s Ruskom, Brazíliou, Indiou a Juhoafrickou republikou založila Novú rozvojovú banku (New Development Bank, NDB, pozn. red.), ktorá bude mať sídlo v Šanghaji. V Pekingu zase sídli Nová ázijská infraštruktúrna banka, ktorá má pomôcť financovať dopravné projekty v celom regióne.

Plán Nová Hodvábna cesta sa snaží zase prepojiť Čínu s ekonomikami Východnej, Južnej a Strednej Ázie a Európy cez rozšírenie železničnej, diaľničnej, energetickej a optickej dátovej siete. Nový projekt Námorná Hodvábna cesta si zase kladie za cieľ podporiť námorný obchod vo Východnej Ázii a v Indickom oceáne.

Čína takisto od začiatku tohto roka znížila dane a poplatky pre podnikateľov o 40 miliárd jüanov ročne. Od januára
2015 vláda zrušila 42 administratívnych poplatkov a 12 poplatkov pre registráciu podnikania. Zrušenie týchto poplatkov má zmierniť záťaž pre malé podniky. Firmy s mesačnými tržbami menšími ako 30-tisíc jüanov budú na tri roky oslobodené od ďalších piatich dodatočných poplatkov. Čínska vláda tvrdí, že sa chce zamerať aj na cenové reformy, aby podporila konkurenciu v energetickom a dopravnom sektore aj v oblasti životného prostredia.
Investície na Slovensko sa nezastavia

Čína však svoje aktivity vo svete vrátane Slovenska radikálne nepriškrtila. Podľa najnovšej štúdie Rhodium Group and the Mercator Institute for China Studies bola výška čínskych investícií v EÚ pred rokom 2000 takmer nulová. Od začiatku nového milénia až do minulého roka investovali Číňania v únii 46 miliárd eur, najviac, takmer sedem miliárd eur, v Nemecku.

Na porovnanie, na Slovensku za rovnaké obdobie podľa štúdie investovali čínski investori okolo 40 miliónov eur. V 28 členských krajinách EÚ investovalo od roku 2000 do 2014 viac ako 1 000 čínskych firiem. Čínsky premiér Li Kche- čchiang v nedávnom exkluzívnom rozhovore pre denník Pravda povedal, že „Čína na Slovensku investuje ďalšie desiatky miliónov eur“.

Slovensko označil za dôležitého obchodného a investičného partnera Číny v strednej a vo východnej Európe. „V roku
2014 začali na Slovensku pôsobiť čínske CSR Corporation a CASIC Hiwing Aviation General Equipment (spoločnosti pôsobia v automobilovom priemysle – pozn. red.). Plánujú investovať ďalších 110 miliónov eur, čo vytvorí viac ako tisíc pracovných miest,“ uviedol Li Kche-čchiang.

Čínske firmy by sa chceli zapojiť aj do výstavby slovenskej infraštruktúry. Hovorilo sa o výstavbe diaľnic a železníc formou verejno-súkromného PPP projektu. Číňania berú Slovensko ako bránu do Európy. Od januára je Bratislava letecky spojená s viacerými čínskymi mestami.

Pri Senci sa pripravuje Európske čínske centrum a Číňania na Slovensku zvažujú aj investície do sklární, výroby áut či ekologických technológií. Čínska národná jadrová spoločnosť (CNNC) sa aktuálne zaujíma o kúpu 66 % podielu v Slovenských elektrárňach. Akcie predáva taliansky Enel. 
Kým sa Západ nepozerá, Čína rozširuje svoj vplyv
Online, Dátum vydania:  3. 7. 2015 0:00:00, Zdroj:  dennikn.sk, Autor:  Fareed Zakaria, Relácia:  Šport, Periodicita: Denne, Vydavateľ:  N Press, s.r.o., Operátor:  N Press, s.r.o., Krajina zdroja:  SK, AVE:  1 510 €, Celková návštevnosť:
9 510 257
Západ je zaneprázdnený viacerými krízami. Peking to využíva na posilnenie vlastného postavenia v Ázii. Autor je americký novinár a politológ
V januári 2007, krátko po tom, ako George Bush oznámil zvýšenie počtu vojakov v Iraku, som bol na obede s jedným čínskym priateľom, inak dobre informovaným členom komunistickej strany. Opýtal som sa ho vtedy, ako túto správu prijali v Pekingu. Odpovedal približne takto: „Dúfame, že do Iraku pošlete celú americkú armádu a zostanete tam ďalších desať rokov. My za ten čas budeme budovať svoje hospodárstvo.“

Spomenul som si na túto príhodu, keď som minulý týždeň cestoval po juhovýchodnej Ázii. Kým Islamský štát, Irán a Grécko zamestnávajú pozornosť Západu, Čína napreduje. Rozdiel je len v tom, že okrem ekonomiky posilňuje aj svoje geopolitické postavenie.
Námorná cesta za päť biliónov

Satelitné zábery z tohto týždňa ukazujú, že Čína už na jednom z mnohých umelo budovaných ostrovov v Spratlyho súostroví takmer dokončila letiskovú dráhu. Cieľom aktivít v tejto oblasti je upevnenie nárokov na kontrolu nad 90 percentami  Juhočínskeho  mora,  ktorým  sa  každoročne  preplaví  tovar  za  päť  biliónov  dolárov.  (Tieto  nároky spochybňujú Filipíny, Vietnam, Malajzia, Brunej a Taiwan.)

Prezident Si Ťin-pching sa otvorene odklonil od politiky svojich predchodcov a začal podporovať aktívnu zahraničnú politiku.  Hovorí  o  „ázijsko-pacifickom  sne“  a  propaguje  Ázijskú  investičnú  banku  pre  infraštruktúru  či  „námornú hodvábnu cestu“. Za touto rétorikou sa skrýva obrovská hromada peňazí. David Shambaugh z Univerzity Georgea Washingtona vo Washingtone spočítal, že suma potrebná na všetky ohlásené projekty je 1,41 bilióna dolárov. Na porovnanie: Marshallov plán po druhej svetovej vojne stál po prepočítaní na dnešné doláre 103 miliárd.
Čínske vábenie

Skúsený diplomat z juhovýchodnej Ázie mi vysvetlil, že Čína využíva peniaze a tlak na „zvádzanie“ krajín v tomto regióne. Pripomenul, že pomoc je často cielená veľmi presne. Napríklad peniaze pre Malajziu mieria priamo do štátu Pahang, ktorý je baštou malajského predsedu vlády. „V Barme a Thajsku si (Číňania) dávajú záležať, aby na kontraktoch zarobili aj tamojší generáli,“ povedal. Ekonomiky menších krajín, ako sú Laos a Kambodža, čínske peniaze priamo ovládli.

Peking rozširuje aj svoje vojenské kapacity. Na dôvažok ešte potichu prehradzuje rieky, ktoré pretekajú jeho hranicami
(od Mekongu po Brahmaputru), čo mu v prípade krízy umožní odstrihnúť od dodávok vody susednú Kambodžu a Indiu.

Singapurskí politici mi povedali, že Peking už dokonca začal ovplyvňovať Singapurčanov s čínskym pôvodom, aby zahraničnú politiku tohto mestského štátu – pevne spätú so Spojenými štátmi – viac obrátili pročínskym smerom.
„Diplomati z čínskeho veľvyslanectva oslovili mojich čínskych podriadených a dávali im inštrukcie,“ povedal mi jeden z politikov. „Preplácajú všetky náklady na výlety do Číny pre mladých čínskych Singapurčanov. Sú aktívni, angažovaní a šikovní.“
Kde sú Spojené štáty?

A ako vnímajú diplomati v tejto časti sveta Spojené štáty? Ako zmätené a zväčša neprítomné. Oceňovali Obamovu vládu za jej proklamovaný „obrat“ na Áziu, ale vinia ju zo zlyhania pri jeho uplatňovaní. Povzbudilo ich napredovanie pri schvaľovaní Transpacifického partnerstva v Kongrese, ale znepokojuje ich, že tvárou v tvár húževnatému čínskemu napredovaniu trvá príliš dlho.

„Nezdá sa, že by sa (poradkyňa pre národnú bezpečnosť) Susan Riceová príliš starala o Áziu; (ministra zahraničia) Johna Kerryho rozptyľovala snaha o dosiahnutie mieru na Blízkom východe; a prezident odvolal svoje cesty do Ázie,“ vymenoval jeden z diplomatov. „Vďaka (ministrovi obrany) Ashovi Carterovi máme konečne v Pentagone stratéga a už vidno rozdiel. Číňania sú opatrnejší.“

Rastúci čínsky vplyv v Ázii je o to chúlostivejší, že je do značnej miery nevyhnutný a mohol by byť aj neškodný. Čína je najväčším   obchodným   partnerom   takmer   všetkých   ázijských   ekonomík,   dokonca   aj   Austrálie.   Jej   zvýšená 
angažovanosť v regióne môže byť pre všetkých užitočná. Lenže zároveň vyvoláva veľké obavy z politickej dominancie. Štáty v regióne očakávajú od Spojených štátov, že tomu predídu a zároveň Čínu zapoja do diania. Nechcú poškodiť atmosféru vzájomného obchodovania a porozumenia, ktorá mnohým ázijských krajinám umožnila prudko rásť.

„Od Washingtonu neočakávame jednoduché protiopatrenia, ale sofistikovanú a trvalú diplomaciu,“ povedal bývalý singapurský minister zahraničia Kishore Mahbubani. „Dokázali ste to počas studenej vojny, keď ste súťažili so Sovietskym zväzom. Museli ste načúvať miestnym, zaliečať sa krajinám a nadovšetko byť hlboko a vytrvalo zaangažovaní. Nič také už nevidím.“



Maďarsko a Čína budú spolupracovať na projekte Hodvábnej cesty
Online, Dátum vydania:  7. 6. 2015 0:00:00, Zdroj:  pravda.sk, Autor:  ČTK , Relácia:  Správy - Ekonomika, Periodicita: Denne, Vydavateľ:  OUR MEDIA SR a.s., Operátor:  OUR MEDIA SR a.s., Krajina zdroja:  SK, Mesačná návštevnosť:
11 900 000, Celková návštevnosť:  14 689 691
Budapešť a Peking budú spolupracovať na projekte takzvanej novej Hodvábnej cesty, ktorého cieľom je podpora obchodu medzi Čínou a Európou.
Dohodu o spolupráci v sobotu v maďarskom hlavnom meste podpísali ministri zahraničia Péter Szijjártó a Wang I. Prepojenie ázijských a európskych trhov, ktoré je zmyslom čínskeho projektu, má zahŕňať najmä ambiciózny rozvoj
infraštruktúry vrátane nových železničných koridorov. Szijjártó v sobotu v Budapešti novinárom povedal, že súčasťou
týchto plánov je aj projekt novej trate medzi Budapešťou a Belehradom, ktorý má financovať Čína.

Hodvábna cesta má podľa expertov znížiť závislosť Číny na trasách pre námornú nákladnú dopravu, na ktorých majú prevahu európski lodiari, a uľahčiť jej situáciu na námorných trasách, ktoré stráži americké námorníctvo. Okrem toho by mohla slúžiť na podporu nových odbytísk pre čínsky vývoz.

V polovici mája prišiel plán na prepojenie Európy a Ázie propagovať do Bieloruska čínsky prezident Si Ťin-pching. Oznámil tam, že čínske banky poskytnú Bielorusku pôžičky v celkovej hodnote vyše desať miliárd dolárov. Peking považuje Bielorusko za vstupnú bránu do Európy, povedal v Minsku Si.


Čína požičia Bielorusku miliardu dolárov
Online, Dátum vydania:  11. 5. 2015 0:00:00, Zdroj:  pravda.sk, Autor:  ČTK , Relácia:  Správy - Ekonomika, Periodicita: Denne, Vydavateľ:  OUR MEDIA SR a.s., Operátor:  OUR MEDIA SR a.s., Krajina zdroja:  SK, Mesačná návštevnosť:
11 900 000, Celková návštevnosť:  14 689 691
Čínski predstavitelia v nedeľu podpísali s Bieloruskom dohodu o dodávkach potaše (uhličitan draselný) a sľúbili Minsku poskytnúť úver v sume jednej miliardy dolárov. Dohody boli súčasťou návštevy čínskeho prezidenta Si Ťin-pchinga v krajine, uviedla agentúra Reuters.

Prezident Číny, ktorá je druhou najväčšou ekonomikou sveta, má byť v Bielorusku do utorka. Počas návštevy majú obe strany podľa agentúry AP podpísať dohody v hodnote 15 miliárd dolárov. Si povedal, že Bielorusko by sa mohlo stať pre Čínu jedným z kľúčových uzlov v jej strategickom projekte novej Hodvábnej cesty, ktorej účelom je prepojiť Áziu a Európu radom dopravných a energetických spojení.

Jeden zo sľúbených úverov v sume 700 miliónov dolárov so splatnosťou 15 rokov má dostať štátna rozvojová banka, zvyšnú sumu získa štátny finančný ústav Belarusbank. Bieloruský prezident Alexander Lukašenko označil dohody za pevný záväzok pre ďalšiu spoluprácu oboch krajín. „Dohodli sme sa, že si budeme vzájomne poskytovať podporu v otázkach národného záujmu, národnej bezpečnosti a suverenity,“ povedal Lukašenko.

Bieloruská ekonomika je silne závislá na Rusku, ktorého hospodárstvo od vlaňajška dusí prepad svetových cien ropy a západné sankcie za postoj Moskvy v ukrajinskej kríze. Bielorusko to núti prehodnocovať svoje hospodárske vzťahy. Medzinárodný menový fond predpovedá Bielorusku v tomto roku hospodársky pokles o dve percentá.




Čína a India pomáhajú a zároveň bojujú o Nepál
Online,  Dátum  vydania:   29.  4.  2015  0:00:00,  Zdroj:   sme.sk,  Autor:   Matúš  Krčmárik,  Relácia:   SME  Online  / Zahraničie, Periodicita:  Denne, Vydavateľ:  Petit Press a.s., Operátor:  Petit Press a.s., Krajina zdroja:  SK, Celková návštevnosť:  25 045 580
O vplyv nad hornatou krajinou majú zároveň dva najľudnatejšie štáty sveta. Rozhodnúť môže to, kto po zemetrasení viac pomôže.

O vplyv nad hornatou krajinou majú zároveň dva najľudnatejšie štáty sveta. Rozhodnúť môže to, kto po zemetrasení viac pomôže.

KÁTHMÁNDÚ, BRATISLAVA. Keď nepálsky veľvyslanec v Číne Mahéš Kumár o čínskej a indickej pomoci povedal, že v núdzi poznáš priateľa, vedel o čom hovorí. Určite vedel aj to, prečo sa práve tieto dve mocnosti predbiehajú v tom, kto zničenej krajine po zemetrasení viac pomôže.

Nepál totiž neleží len na hranici dvoch tektonických dosiek ale aj medzi dvomi najľudnatejšími štátmi sveta, ktoré bojujú o jeho priazeň. V chudobnej krajine v Himalájach totiž pramenia rieky kľúčové pre oba štáty. Akákoľvek priehrada by mohla mať existenčné dôsledky pre Čínu aj Indiu. Získať si srdcia Nepálčanov

Väčšinovo hinduistická India mala vo väčšinovo hinduistickom Nepále výhodu, no to sa postupne mení. Čína zapája krajinu do svojich plánov, má byť napríklad súčasťou novej obchodnej Hodvábnej cesty, plánuje aj rýchlodráhu pod Mount Everestom.

„Obe krajiny si chcú v Nepále vybudovať dobrý imidž a získať si srdcia Nepálčanov,“ hovorí pre internetový magazín Quartz Joseph Cheng, profesor City University v Hongkongu. „Podať pomocnú ruku v týchto kľúčových momentoch je dôležité pri vytváraní dobrého mena a vybudovať vplyv v krajine.“

Teraz sa obe krajiny sústredia na urgentnú humanitárnu pomoc, no potom príde na rad oprava zničených miest, najmä metropoly Káthmándú. Práve pri veľkých projektoch by sa mohli uplatniť čínske a indické spoločnosti.

„Čína už aj predtým stavala cesty v okolí spoločnej hranice, India zas pomôže pri budovaní zdravotníckej, telekomunikačnej či vzdelávacej infraštruktúry,“ predpovedá Radžríši Singhal z bombajského think-tanku Gateway House.   Zbierky
Ako pomôcť Nepálu?

MAGNA - do Nepálu poslala vlastný tím ľudí, ktorý poskytuje akútnu zdravotnícku a psychosociálnu pomoc. Prispieť sa dá cez stránku organizácie. Človek v núdzi - vyhlásil zbierku, prioritou je urgantná zdravotnícka pomoc a dodávky jedla a vody. Číslo účtu: SK1711000000002621182213, v správe pre príjemcu uveďte SOS Nepál.

Čína je vpredu

Indický  premiér  Narendra  Módí  minulý  rok  ponúkol  Nepálu  pôžičku  vo  výške  miliardy  dolárov  na  infraštruktúrne projekty. Čína bol však už pred zemetrasením oveľa ďalej.

V Nepále je najväčším investorom, stavia vodnú elektráreň za 1,6 miliardy dolárov, čínski stavitelia sa tiež podieľajú na prvej osemprúdovej diaľnici v Nepále

Pomohla tomu aj politika, keďže Čína podporovala maoistické povstanie proti kráľovi. Toho zvrhli, v roku 2008 vyhrali voľby a aj keď teraz nie sú vládnou stranou, Čína už nemá v Nepále povesť krajiny, ktorá podporuje protištátne povstanie.

Číne vyhovela aj nepálska vláda. Keď jej Taiwan ponúkol pomoc, neprijala ju, oficiálnym zdôvodnením bolo, že uprednostňuje pomoc od susedných krajín. Pomoc pritom poslali aj slovenské mimovládne organizácie a odmietnuté neboli.

Pri Taiwane je skôr problémom politika, keď tento ostrov Čína stále považuje za svoju provinciu, aj keď je už od konca občianskej vojny v roku 1949 de facto nezávislým štátom.



Hospodársky vplyv svetových mocností sa začína meniť
Online, Dátum vydania:  3. 1. 2015 0:00:00, Zdroj:  pravda.sk, Autor:  Lenka Buchláková, Pravda, Relácia:  Správy - Ekonomika, Periodicita:  Denne, Vydavateľ:  OUR MEDIA SR a.s., Operátor:  OUR MEDIA SR a.s., Krajina zdroja:  SK, Mesačná návštevnosť: 11 900 000, Celková návštevnosť: 14 689 691
Ekonomické postavenie svetových mocností sa v nasledujúcich rokoch výrazne premieša. V roku 2028 by mala Čína zosadiť Spojené štáty americké z čela najvplyvnejších štátov sveta. Britská ekonomika by do tohto roku mala predstihnúť Francúzsko a dotiahnuť sa na Nemecko. Vyplýva to zo štúdie britského hospodárskeho inštitútu CEBR.

(Kliknutím na obrázok zväčši, otvoriť v novom okne)

Tak v prípade Číny, ako aj Veľkej Británie platí, že k zlepšujúcej sa hospodárskej situácii prispieva rastúca populácia a relatívne nízka daňová záťaž.

Pri porovnávaní výkonu jednotlivých krajín však vždy treba pozerať na počet obyvateľov. Čína má totiž vyše štyrikrát viac obyvateľov ako USA a HDP na obyvateľa v Číne je preto vo výške 12,9–tisíca dolárov, čo nepredstavuje ani štvrtinu z 54,7–tisíca dolárov dosiahnutých v USA. Američania majú preto v tomto porovnaní podstatne vyššiu životnú úroveň ako Číňania.

„Na porovnanie, na Slovensku tento ukazovateľ dosahuje približne 27–tisíc dolárov. Druhá strana mince však hovorí, že životná  úroveň  Číňanov  sa  rapídnym  krokom  zlepšuje.  Vďaka  rýchlemu  rastu  Čína  postupne  dobieha  Západ,“ komentuje analytik J&T Banky Stanislav Pánis.

S rastúcou ekonomickou silou Číny sa dostavuje aj väčší geopolitický vplyv. „Veľa európskych krajín vníma Čínu ako kľúč k silnejšiemu domácemu rastu. Africkí predstavitelia považujú Čínu za nového nenahraditeľného rastového partnera pre svoje štáty, a to najmä v oblasti infraštruktúry a rozvoja podnikania. Podobne i ekonomickí stratégovia a podnikateľskí lídri v Latinskej Amerike dnes vzhliadajú k Číne prinajmenšom rovnako ako k USA. Čína s Japonskom podnikajú po napätom období kroky k zlepšeniu vzájomných vzťahov. A dokonca aj Rusko sa nedávno priklonilo k Číne a nadviazalo s ňou tesnejšie vzťahy na mnohých frontoch, napríklad v energetike a doprave,“ tvrdí profesor na Kolumbijskej univerzite Jeffrey D. Sachs.
Čína pumpuje do ekonomiky miliardy

Čínska vláda v uplynulom roku výrazne pumpovala peniaze do ekonomiky na podporu hospodárskeho rastu. Vlani tak išli peniaze napríklad na dobudovanie železničnej infraštruktúry. Aktuálne je počet čínskych iniciatív veľký.

Čína napríklad spustila vlani štyri významné projekty, od ktorých si sľubuje zaistenie výrazne rozšírenej pozície v oblasti globálneho obchodu a financií. V spolupráci s Ruskom, Brazíliou, Indiou a Juhoafrickou republikou založila Čína Novú rozvojovú banku, ktorá bude mať sídlo v Šanghaji. V Pekingu zase sídli Nová ázijská infraštruktúrna banka, ktorá má pomôcť financovať dopravné projekty v celom regióne. Plán Nová Hodvábna cesta sa snaží zase prepojiť Čínu s ekonomikami Východnej, Južnej a Strednej Ázie a Európy cez rozšírenie železničnej, diaľničnej, energetickej a optickej dátovej siete. Nový projekt Námorná hodvábna cesta si zase kladie za cieľ podporiť námorný obchod vo Východnej Ázii a v Indickom oceáne.

Čína takisto od roku 2015 znížila dane a poplatky pre podnikateľov o 40 miliárd jüanov (5,3 miliardy eur) ročne. Od januára 2015 vláda zrušila 42 administratívnych poplatkov a 12 poplatkov pre registráciu podnikania. Zrušenie týchto poplatkov má zmierniť záťaž pre malé podniky. Firmy s mesačnými tržbami menšími ako 30–tisíc jüanov (3,9–tisíca eur) budú na tri roky oslobodené od ďalších piatich dodatočných poplatkov.

Čínska vláda tvrdí, že sa chce zamerať aj na cenové reformy, aby podporila konkurenciu v energetickom a dopravnom sektore aj v oblasti životného prostredia.
Investovať chcú aj na Slovensku

Čínsky  premiér  Li  Kche–čchiang  v  nedávnom  exkluzívnom  rozhovore  pre  denník  Pravda  povedal,  že  „Čína  na
Slovensku investuje ďalšie desiatky miliónov eur“.

Slovensko označil za dôležitého obchodného a investičného partnera Číny v strednej a vo východnej Európe. „V roku
2014 začali na Slovensku pôsobiť čínske CSR Corporation a CASIC Hiwing Aviation General Equipment (spoločnosti pôsobia v automobilovom priemysle – pozn. red.). Plánujú investovať ďalších 110 miliónov eur, čo vytvorí viac ako tisíc pracovných miest,“ uviedol Li Kche–čchiang.

Čínske firmy by sa chceli zapojiť aj do výstavby slovenskej infraštruktúry. Hovorilo sa o výstavbe diaľnic a železníc formou verejno–súkromného PPP projektu.

Číňania berú Slovensko ako bránu do Európy. Od januára je Bratislava letecky spojená s viacerými čínskymi mestami. Pri Senci sa pripravuje Európske čínske centrum a Číňania na Slovensku zvažujú aj investície do sklární, výroby áut či ekologických technológií.

Naopak, Číňanmi zvažovaná výstavba vodnej elektrárne na Ipli padla, keďže slovenská vláda odmietla garantovať vysoké výkupné ceny elektriny.
USA a Nemecko budú strácať

Podľa  britskej  štúdie  by  sa  do  roku  2028  malo  oslabiť  postavenie  vo  svete  nielen  americkej,  ale  aj  nemeckej ekonomiky. Nemecko bude podľa štúdie v nasledujúcich rokoch zápasiť s negatívnymi vplyvmi starnúcej populácie.

„Štúdia  v  prípade  Nemecka  hovorí,  že  bude  rásť,  ale  iné  rýchlejšie  rastúce  krajiny  ho  v  15–ročnom  horizonte predbehnú vo veľkosti HDP. Okrem iného aj pre lepší demografický vývoj a posilňovanie sa lokálnych mien oproti euru,“ vysvetľuje Pánis.

„Americká ekonomika je stále globálnym ekonomickým lídrom a v najbližších rokoch sa na tom nič nezmení, hoci ju Čína veľkosťou po zohľadnení cenových hladín už predbehla. Je však pravda, že trhový svet, najmä z Ázie, rastie výrazne rýchlejším tempom, za čo vďačí okrem priaznivej demografii aj výraznejšie liberálnejšiemu prostrediu a nižším reguláciám. Očakávam preto, že ťažisko ekonomickej sily sa v najbližších dekádach presunie zo západu viac na východ,“ dodáva Pánis.

Francúzsko sa do roku 2028 prepadne zo súčasného piateho miesta až na trinástu pozíciu. Okrem hospodárskych problémov a vysokého zadlženia v krajine bude mať na rast v krajine negatívny dosah vysoká daňová záťaž, poznamenáva štúdia.

Pre Rusko experti predpovedajú, že veľkosť jeho ekonomiky zostane do roku 2028 na rovnakej úrovni, teda na ôsmej priečke. V najbližších rokoch však mierne klesne, keďže ju ohrozujú nízke ceny ropy na svetových trhoch a naďalej slabý rubeľ. 
